Template: event
Title: Dalle Istituzioni alla Blockchain
Date: 2019-06-26 14:00:00
slug: e-privacy-XXVI-cfp
Category: 2019
lang: iot
Num: XXVI
Year: 2019
City: Bari
Where: Biblioteca dell'Ordine<b/>degli Avvocati di Bari.
When: 3-4 ottobre
Season: autumn
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
previd: 2019
prev: e-privacy-XXV
Xnextid: 2018W
Xnext: e-privacy-XXIV
Organizzatori: hermes,pws
Collaboratori: bba, comvilca
XSponsor: sikurezza.org,sepel,ush,isgroup,puntoi,cgt,mes3hacklab,overvolt
Patrocini:
MediaPartner: infomedia,radioradicale,aneddotica
timeline: 22 luglio | 15 agosto | 22 settembre
css: .title-XXVI { font: 25px arial, sans-serif; text-align: center; }   .subtitle-XXVI { font: 18px arial, sans-serif; text-align: center; }


E' con piacere che annunciamo il call for papers  per e-privacy XXVI - 2019 autumn edition, che si
 svolgerà a Bari il 3 e 4 ottobre (giovedì e venerdì) con il tema:

<div class="title-XXVI">"Dalle Istituzioni alla Blockchain"</div>
<div class="subtitle-XXVI">Condivisione, fiducia, consenso e delega attraverso la tecnologia in un mondo senza privacy?</div>


# Call for Papers

Tecnologia, ultima frontiera.

E così passammo dall'alfa all'omega della privacy, da Louis Brandeis a Mark
Zuckerberg.

Mentre le multinazionali private stanno costruendo il proprio percorso verso un
mondo globale e integrato, in cui la profilazione ed il tecnocontrollo sembrano
essere la costante universale di gravitazione di ogni iniziativa, in Italia le istituzioni pubbliche, che non hanno fin qui mai brillato per capacità, comprensione e competenze sulla tecnologia, sembrano aver decisamente cambiato passo lanciandosi nelle più ardite iniziative tecnologiche, rincorrendo il vasto mondo delle possibilità aperto dalla tecnologia, da quelle sensate come l'intelligenza artificiale alle altre mode del momento come la blockchain, dimostrando subito, se non altro, l'incapacità di distinguere l'utile dal dilettevole.

Esemplare il caso della blockchain, su cui tanto i politici hanno speso parole e impegnato soldi, che sgonfiato il momento di esaltazione mediatica, probabilmente funzionale alla speculazione finanziaria, resta una delle tante soluzioni informatiche ancora in cerca di problemi.

Oltre ai bitcoin e compagni o come veicolo di speculazione finanziaria, problemi che hanno trovato una soluzione attraverso la blockchain se ne contano veramente pochi, nonostante ogni giorno ne venga proposta un'applicazione, dall'agroalimentare all'energia, dal controllo delle foreste al monitoraggio dei viadotti autostradali.

Encomiabile quest'impegno di volontà nell'esercizio del nuovismo anche in campo tecnologico, ma dobbiamo attenderci che resti tutto allo stadio di mera rappresentazione?

Appare infatti completamente senza analisi il vero problema sottostante: esplorare le categorie che servono per i rapporti umani, privati e istituzionali, alla luce delle nuove tecnologie. Ovvero trovare un quadro analitico sui problemi della condivisione, della fiducia, del consenso e della delega.

La domanda urgente che ci si pone quindi non è applicare un dato strumento a qualche problemino pratico ma scoprire come attraverso le nuove tecnologie può essere migliorato, e migliorato nel modo rivoluzionario delle promesse, il rapporto del cittadino e delle impresa con le istituzioni pubbliche e con i blocchi privati a cui il pubblico offra sostanziali privilegi.

Senza questa risposta ci stiamo solo illudendo che le nuove tecnologie servano ai cittadini e non siano un ulteriore, e forse definitivo, strumento di soggezione e sudditanza che sembra cambiare tutto per non cambiare nulla se non in peggio.


# Il convegno

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli.
L’approccio è interdisciplinare; dagli
specialisti in informatica ai legali che si occupano di nuove
tecnologie, dagli psicologi agli educatori, dagli operatori privati a
quanti operano nel settore pubblico ed istituzionale.


# Le proposte d'intervento

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali,
della filosofia, dell'informatica e dell'attivismo digitale, della
privacy, della non-discriminazione, della sorveglianza e dei
diritti civili digitali.
Verranno prese in considerazione anche proposte su temi diversi da
quello dell'edizione, purché di interesse e di attualità.

Le proposte dovranno contenere:

- Nome del relatore
- Eventuale associazione rappresentata
- Indirizzo di posta di riferimento
- Email e Recapito telefonico
- Titolo dell'intervento
- Durata prevista dell'intervento e dell'eventuale Q&A (15' o 30')
- Outline dell'intervento (circa 200-300 battute)
- Necessità di sussidi particolari oltre la videoproiezione
- Abstract con riferimenti (min 500 max 1500 battute)
- se disponibile alla pubblicazione del materiale sotto licenza libera
- se disponibile alla pubblicazione di registrazioni audio
- se disponibile alla pubblicazione di registrazioni video

Le proposte di intervento dovranno essere presentate utilizzando il
form disponibile in questa  [pagina](http://e-privacy.winstonsmith.org/e-privacy-XXVI-proposta.html)

Le proposte dovranno pervenire al comitato scientifico __entro il
termine ultimo del 22 luglio 2019__.

L'accettazione o meno delle proposte sarà **comunicata entro il 26 luglio 2019**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 26 settembre 2019**.

Di seguito un elenco - non esaustivo - di argomenti pertinenti:

- Diritto alla Conoscenza e democrazie avanzate
- Diritti civili e politici dell’individuo: libertà di espressione, riservatezza ed anonimato;
- Profilazione, geotagging, biometria, riconoscimento facciale
- Tecnologie della liberazione per l’arricchimento della privacy, crittografia e comunicazione sicura.
- Impatto delle tecnologie di controllo e dell’anonimato sui diritti dei lavoratori e degli studenti.
- Evoluzione dei mercati di dati personali: data retention, analisi big-data, circolazione e rivendita
- Dati personali in rete: captatori, intercettazioni lecite ed illecite, anonimizzazione, ciclo di vita dei dati raccolti a fini d’investigazione criminale o di sorveglianza di polizia.
- Servizi digitali di Stato, informatizzazione obbligatoria, processo telematico.

# Gli interventi

Gli interventi saranno effettuati dal vivo e, con il consenso dei
 relatori, registrati in audio ed in video.

I relatori potranno utilizzare documenti, slide o filmati, e gli interventi
dovranno avere una durata compresa fra 15 e 30 minuti, incluso il tempo per
Q&A.

Potranno essere proposti anche interventi in videoconferenza.

È apprezzata la disponibilità del relatore a concedere la pubblicazione del
materiale prodotto e delle riprese dell’intervento sotto licenza libera.

# L'Organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese di viaggio e soggiorno.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.

# Sede di e-privacy 2019 XXVI autumn edition

La sede di e-privacy 2019 XXVI autumn edition sarà la la Biblioteca dell'Ordine degli Avvocati di Bari.

<!-- ! [Sala conferenze "Luigi Ciminiera"](https://www.polito.it/ateneo/sedi/index.php?bl_id=TO_CIT11&fl_id=XP05&rm_id=021&lang=it)

 - Sede Centrale - Cittadella Politecnica.

[La foto ]( http://web.jus.unipi.it/wp-content/uploads/2014/04/polo_piagge.jpg) -->

# Gli organizzatori

La manifestazione e’ organizzata da:

 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori
 - [HERMES](http://logioshermes.org/) \- Centro Studi Trasparenza e Diritti Umani Digitali.

e da altre organizzazioni, aziende ed associazioni.


# Contatti

Per contatti generali e per la
stampa: [eprivacy@winstonsmith.org](mailto:eprivacy@winstonsmith.org),
per i relatori
[cfp-eprivacy@winstonsmith.org](mailto:cfp-eprivacy@winstonsmith.org).

Maggiori informazioni saranno pubblicate sul sito del Convegno non appena
disponibili, all'indirizzo [e-privacy.winstonsmith.org](http://e-privacy.winstonsmith.org).

**Vi aspettiamo**.
