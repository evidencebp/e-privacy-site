Template: event
XStatus: draft
Title: Ventinove e tre quarti
Date: 2021-07-20 00:01:00
slug: e-privacy-29e3quarti
Category: 2021
lang: it
Num: 29e¾
Year: 2021
City: RETE
Where: Videoconferenza & Streaming
When: 1-2 ottobre
Image: EPRIVACY_29tq_1274x671
Season: autumn
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
previd: 2021
prev: e-privacy-XXIX
nextid:
next:
Organizzatori: pws
Collaboratori: bba
Sponsor: cgt,sikurezza.org,sepel,ush
Patrocini:
MediaPartner: infomedia,aneddotica
timeline: 30 agosto | 15 settembre | 30 settembre
css: .title-XXIX { font: 25px arial, sans-serif; text-align: center; }   .subtitle-XXIX { font: 18px arial, sans-serif; text-align: center; }

![Licenza Creative Commons BY-NC-SA](images/editions/EPRIVACY_29tq_title_gold.jpg "e-privacy 29¾")

<div class="title-XXIX"><b>«Ventinove e tre quarti»</b></div>
<div class="subtitle-XXIX"><b><i>«Non dire stupidaggini. Non esistono edizioni di e-privacy con questo numero.»</i></b> — Winston Smith</div>
<br/>

# e-privacy 29e¾ @ RETE

## Call for Partecipation

Ciao,

come ogni anno in questo periodo dell’anno ti saresti aspettato un
nuovo invito a proporre un intervento per condividere con noi la tua
scienza e conoscenza e arricchire il dibattito sulla e-privacy in
Italia.

Per una volta non sarà così.

![Licenza Creative Commons BY-NC-SA](images/editions/EPRIVACY_29tq_1274x671.png "e-privacy 29¾")

Nel 2022 ci auguriamo di potere celebrare tre feste: la fine della
pandemia, il 20° anno del convegno e-privacy e la 30° edizione del
convegno.

*** Per preparare adeguatamente la festa abbiamo pensato ad una cosa
diversa dal solito, un’edizione in cui daremo spazio non al dibattito
scientifico, ma alla dimensione più personale ed intimista. ***

Un’edizione per noi, per «quelli di e-privacy», gli amici da lungo
tempo, gli appassionati da sempre, per chi è stato relatore tante o
poche volte, e anche per chi si è trovato solo nel pubblico, per chi
ci segue fin dai primi anni e anche per quelli che non sono mai ancora
venuti. È l’occasione giusta per farlo.

Nei libri di Harry Potter dal Binario 9¾ nella stazione di King's
Cross di Londra parte l'Espresso per Hogwarts, la scuola di magia.
Tutti gli allievi ricevono un biglietto per quel treno. Ma per
raggiungere il binario, bisogna passare attraverso una barriera
invisibile. È importante non aver paura di andarci a sbattere contro.
Di lì si parte per un’altra dimensione.

Da questa magia prendiamo il senso dell’edizione 29¾ di e-privacy: una
proiezione magica nello spazio dei ricordi, delle speranze, delle
profezie e dei pronostici. Senza slides, cifre o articoli di legge ma
con foto, ricordi e storie, le nostre storie.

Sin dal 2002 e-privacy ha dato a ciascuno di noi il modo di
confrontarsi con le  conseguenze e le incoerenze  di un mondo sempre
più digitale ed interconnesso, nel quale le possibilità di
comunicazione ed accesso alla conoscenza crescono continuamente come
crescono le possibilità di tecnocontrollo sin nei più intimi dettagli.

Gli ultimi anni sono stati indiscutibilmente difficili. L’aspetto
umano e relazionale, che è sempre stato il punto forte di e-privacy, è
stato compresso per ragioni fin troppo comprensibili. Abbiamo bisogno
di riproporci un equilibrio, mettendo in condivisione un po’ di noi
stessi, per ritrovare il modo per continuare a camminare assieme per
tante altre prossime edizioni, ad iniziare da quella degli
anniversari.

Per questa volta quindi ti chiediamo di lasciare da parte la tua
(indiscussa) scienza e di non venire a parlarci dell’art. X della
legge Y, del nuovo cavo schermato, dello standard internazionale o del
software rivoluzionario, ma di raccontarci come è cambiato il tuo
approccio alla privacy negli ultimi anni, di ricordarci un intervento
dei precedenti convegni che ha lasciato il segno, della volta in cui
hai fatto colpo citando Winston Smith e di farci partecipi di un
episodio, un’amicizia, un momento che vuoi condividere.

*** Se e-privacy ti ha dato qualcosa, questo è il posto giusto per metterlo in comune. ***

*** Buona edizione speciale nella dimensione magica del 29¾. ***


## Come funzionerà e-privacy 29¾?

Non si sa veramente. Per ora abbiamo definito poche cose, e siamo ben
disposti ad ascoltare le vostre proposte. L’obiettivo, come detto, è
avere una scusa per stare insieme e «parlarci addosso».

L’evento si svolgerà online, ma stiamo lavorando per permettere anche
una possibilità in presenza (che rispetti ovviamente le limitazioni
adeguate al momento).  Se fossi disponibile a muoverti (tipo prendere
un aereo e spendere soldi per un alloggio) dacci una disponibilità di
massima in modo da poter trovare una location comoda e condivisa.

Ci saranno due sessioni il giorno venerdì 1 Ottobre 2021 dalle ore
16.30 alle 19.30 e il giorno 2 Ottobre 2021 dalle ore 10.30 alle
13.30.  Nel caso vi siano molte presenze potremmo rimodulare gli orari
o attivare più sessioni. È opportuna la presenza almeno in una intera
sessione ma sarà possibile comunque interagire da remoto.

Per partecipare è sufficiente mandare una mail, *** o meglio ancora riempire il form qua sotto, *** indicando la preferenza
(se venerdì o sabato, o la disponibilità di essere in ambedue le
sessioni). Devi indicare esclusivamente un breve titolo o sottotitolo
(che siano evocativi e accattivanti) del tuo intervento. 
<b>
Non possiamo dirti subito quanto tempo avrai a disposizione,perché dipende da quanti
risponderanno (ok, preparati per almeno 10’ e a rispondere a eventuali
domande).

Ma di cosa dovrai parlare? Di quello che vuoi, ovviamente, ma puoi
ascoltare i suggerimenti di questa pagina, o discutere con noi scrivendoci 
 a  [e-privacy.winstonsmith.org](http://e-privacy.winstonsmith.org).



# Il convegno

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli.

L’approccio è interdisciplinare; dagli specialisti in informatica ai legali che si occupano di nuove
tecnologie, dagli psicologi agli educatori, dagli operatori privati a
quanti operano nel settore pubblico ed istituzionale.


# Le proposte

*** Attenzione! *** Le modalità di partecipazione a questa edizioni sono differenti dal solito.

Tutti coloro che vorranno partecipare sono invitati a sottomettere un breve proposta
contenente esclusivamente:

- Il proprio nome e cognome
- Una email e un telefono per il contatto
- Un breve titolo e sottotitolo

Aiutateci presentando la proposta di intervento su questa
[pagina](/e-privacy-29e3quarti-proposta.html)

Non c'è un vero termine, ma fateci organizzare al meglio annunciando la
 vostra partecipazione  __entro il 30 agosto 2021__.

Se desiderate proiettare qualche foto o immagine, fatecela avere qualche giorno prima.

# Gli interventi

Gli interventi saranno effettuati dal vivo e, con il consenso dei
 relatori, registrati in audio ed in video.

I relatori potranno utilizzare documenti, slide o filmati.

Potranno essere proposti anche interventi in videoconferenza.

È apprezzata la disponibilità del relatore a concedere la pubblicazione del
materiale prodotto e delle riprese dell’intervento sotto licenza libera.

# L'Organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.

<!--
### Sede di e-privacy 2020 spring edition

La sede di e-privacy 2020 spring edition sarà la
 [Sala conferenze "Luigi Ciminiera"](https://www.polito.it/ateneo/sedi/index.php?bl_id=TO_CIT11&fl_id=XP05&rm_id=021&lang=it)
 - Sede Centrale - Cittadella Politecnica.

![La foto ]( http://web.jus.unipi.it/wp-content/uploads/2014/04/polo_piagge.jpg)
-->

### Gli organizzatori

La manifestazione e’ organizzata da:

  - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori

### Contatti

Per contatti generali e per la stampa: [eprivacy@winstonsmith.org](mailto:eprivacy@winstonsmith.org),
per i relatori
[cfp-eprivacy@winstonsmith.org](mailto:cfp-eprivacy@winstonsmith.org).

Maggiori informazioni saranno pubblicate sul sito del Convegno non appena
disponibili, all'indirizzo [e-privacy.winstonsmith.org](http://e-privacy.winstonsmith.org).

**Vi aspettiamo**.
