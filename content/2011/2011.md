Template: event
Title:  Cloud computing e Privacy
Date: 2011-06-05 10:20
Category: 2011
lang: it
Summary: E-privacy 2011 si è tenuta a
         Firenze nella Sala della Miniatura di Palazzo Vecchio
         il 3 e 4 giugno.
City: Firenze
Where: Sala Incontri<br/>Palazzo Vecchio<br/>Piazza della Signoria, 1
When: 3/4 Giugno
Slogan: <i>"La paranoia è una virtù"</i><br><b>Anonimo, 1984</b>
Num: X
Year: 2011
slug: e-privacy-X
oldpage: /materiali/2011
nextid: 2012
next: e-privacy-XI
previd: 2010
prev: e-privacy-IX
Organizzatori: hermes,pws
Collaboratori: PI,bba
Sponsor: sikurezza.org,OPSI,s0ftpj,recursiva,cutaway,interdatnet,ictacademy,cloudusb,icaa,amadir,dataconsec
Patrocini: firenze,sel


Il 3 e 4 giugno a Firenze in **Palazzo Vecchio**
([Sala della Miniatura](img/salaminiature_small.png)) si è tenuta
**l'edizione 2011 di e-privacy**, il convegno dedicato ai problemi
della privacy nell'era digitale. Il convegno è in iniziato la mattina
di venerdi 3 nella Sala della Miniatura.

I confini, una volta chiaramente percepibili, tra noi stessi e la
Rete, stanno cambiando, spostandosi e contemporaneamente diventando
indistinti. Il successo delle comunita' sociali sta rendendo confuso
il confine tra la persona digitale e la Rete. Il Cloud Computing, il
SaaS (software as a service - software come servizio) e l'utilizzo
sempre più diffuso di apps su smartphone e pad modificano
radicalmente i rapporti di interdipendenza tra i cittadini della Rete
e chi fornisce loro software e servizi. Nel modello Cloud l'utente non
possiede, non controlla e non conosce il software che usa, che è
sotto il totale controllo dei fornitori di servizi Cloud. E se è
vero, come dice Lessig, che solo il software è la legge del
cyberspazio, questo portera' inevitabilmente ad un'alterazione dei
rapporti di potere tra utenti e fornitori, gia' strutturalmente
sbilanciati, a favore di questi ultimi. Gli utenti che abbandoneranno
il software tradizionale per adottare il modello Cloud rinunceranno
completamente alla non grande quota di potere che oggi detengono;
rinunceranno ad essere "cittadini digitali" per diventare "consumatori
digitali". Il modello Cloud implica inoltre la rinuncia al controllo
ed al possesso dei dati, delegando anche questo ai fornitori di Cloud
prescelti. E se l'Io digitale è formato dai nostri dati, sia quelli
pubblici ma soprattutto da quelli che manteniamo privati, perderne il
controllo equivale ad una dissoluzione della persona digitale nel mare
non più limpido ma infido di una Rete formata da fornitori e
consumatori, e non più da individui.

[![V](http://urna.winstonsmith.org/materiali/img/20100512_PI_e_for_e-privacy.jpg)
](http://it.wikipedia.org/wiki/V_per_Vendetta)

Dieci anni.... chi l'avrebbe detto. Un grazie a tutti i partecipanti ed i
collaboratori di questo lungo viaggio!



### <a name="programma"></a>Programma del Convegno
 
#### <a name="ve"></a>Venerdì 3 Giugno

**Inizio** | **Fine** | **Relatore** | **Titolo**
--- | --- | --- | --- | ---
**09:00** | **09:20** | **Registrazione partecipanti** 
**09:20** | **09:30** |[Saluto degli organizzatori](#i1) | Marco Calamari 
**09:30** | **10:00** | [Il contratto e gli SLA con il cloud service provider](#i2) | Lucilla Mancini, Robert Rosen 
**10:00** | **10:30** | [Cloud computing, un'opportunita' di cui comprendere vantaggi e rischi, per privati ed aziende](#i3) | Marco Piermarini 
**10:30** | **11:00** | [Il Diritto all’anonimato nella Societa' dell’Informazione](#i4) | Alessandro Rodolfi 
**11:00** | **11:30** | [Trattamento dei dati personali e responsabilita' nell'era del cloud computing: istruzioni per l'uso](#i5) | Stefano Aterno 
**11:30** | **11:45** | [La responsabilità penale del cloud service provider](#i6) | Francesco P. Micozzi 
**11:45** | **11:50** | ** Intervallo ** 
**11:50** | **12:30** | [Votazione e consegna dei Big Brother Award Italia 2011](#bba) audio in formato [ mp3 ](http://urna.winstonsmith.org/materiali/2011/audio/e-privacy-2011-07-bba.mp3) della cerimonia. 
**12:30** | **13:00** | [Responsable Disclosure: quanto è efficace nel contrastare il fenomeno del data leaking?](#i7) | Marco Ortisi 
**13:00** | **14:30** | ** Pranzo ** 
**14:30** | **15:00** | [Security, Privacy e Data retention nel cloud scenario. Aspetti di diritto penale sostanziale e processuale](#i8) | S. Marcolini, E. Colombo, R. Flor 
**15:00** | **15:30** | [Guardiamoci in faccia, nonostante le nuvole](#i9) | Alessio L.R. Pennasilico 
**15:30** | **16:00** | [Il cloud data storage: stato dell'arte, rischi e tutela della privacy](#i10) | Yvette Agostini, Valerio Vertua 
**16:00** | **16:30** | ** Intervallo ** 
**16:30** | **17:00** | [Il Cloud, tra contrattualistica e privacy](#i11) | Simone Bonavita 
**17:00** | **17:30** | [Le Procure nella nuvola: data retention e cloud forensics](#i12) | Carlo Blengino, Monica Senor 
**17:30** | **18:00** | [Negabilita' plausibile su disco: luci e ombre di Truecrypt](#i13) | Tommaso Gagliardoni 

#### <a name="sa"></a>Sabato 4 Giugno

**Inizio** | **Fine** | **Relatore** | **Titolo**
--- | --- | --- | --- | --- 
**09:00** | **09:30** | [Free as in Google: Cloud Computing e Liberta'](#i14) | Primavera De Filippi 
**09:30** | **10:00** | [Cloud computing ed attivita' di impresa: la tutela dei dati personali ed aziendali](#i15) | Alessandro Mantelero 
**10:00** | **10:30** | [La privacy dei piccoli](#i16)| Paolo Giardini 
**10:30** | **11:00** | [Anonymous for fun and profit](#i17) | Simone Onofri 
**11:00** | **11:30** | ** Intervallo ** 
**11:30** | **12:00** | [Il controllo dei dati nel cloud](#i18) | Gianluca Moro 
**12:00** | **12:30** | [Il leaking e la divulgazione di documenti riservati tra diritto, etica e tecnologia](#i19) | Giovanni Ziccardi 
**12:30** | **13:00** | [L'utilizzo della PEC all'interno del processo civile telematico alla luce delle regole tecniche del D.44 21-04-11: quale privacy?](#i20) | M. Morena Ragone, G. S. Barile 
**13:00** | **14:30** | ** Pranzo ** 
**14:30** | **15:00** | [L’importanza della qualita' nel Web di Dati: modello di sicurezza e privacy per la gestione dell’e-profile](#i21) | Stefano Turchi 
**15:00** | **15:30** | [Designed for democracy: pattern di interferenza tra codici giuridici e codici informatici nei recenti casi di censura online e offline](#i22) | Alberto Cammozzo 
**15:30** | **16:00** | [Le Nuvole dell’Internet del futuro all’orizzonte: fra estrazione del lavoro degli utenti, oligopoli e controllo](#i23) | Perla Conoscenza 
**16:00** | **16:30** | [ISO 27001 e cloud computing](#i24) | Andrea Orsi 
**16:30** | **17:00** || ** Intervallo ** 
**17:00** | **17:30** | [Gruppi, strategie e software in contrasto alla data retention](#i25) | Claudio Agosti 
**17:30** | **18:00** | [L’introduzione del principio di Responsabilita' secondo il Gruppo dei Garanti Europei](#i26) | Monica Gobbato 
**POSTER** || [Tecnologie di face recognition e impatto sulla privacy: stato e prospettive](#i27) | Alberto Cammozzo 
**POSTER** || [Progetto Anopticon: Input/Output Dati, informazione e Tracciamento](#i28) | EPTO 
**POSTER** || [Il Progetto Globaleaks: introduzione e caratteristiche fondamentali](#i29) | Random Globaleaks Contributor

## <a name="interventi"></a>Interventi

#### <a name="i1"></a>Marco Calamari - Progetto Winston Smith [⇧](#ve)
_Saluto degli organizzatori_  
[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-01-saluto_degli_organizzatori-calamari.mp3)

#### <a name="i2"></a>Lucilla Mancini - Business-e / Robert Rosen - Gianni Cimino e partners [⇧](#ve)
_Il contratto e gli SLA con il cloud service provider_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-02-contratto_e_sla_con_cloud-mancini-rosen.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-02-contratto_e_sla_con_cloud-mancini-rosen.mp3) 

Il Cloud ed il service provider. Requisiti di sicurezza e conformita':
le leggi applicabili. Il contratto con il provider: elementi fondamentali.
Gli SLA: la definizione, il controllo da parte del cliente. 
Lo strumento fondamentale per gestire tutte le eventuali problematiche che
vengono associate al Cloud è il contratto insieme con i livelli di servizio
condivisi. Attraverso questi elementi, infatti, se gli stessi sono creati in
maniera corretta e con la totale consapevolezza degli aspetti cruciali da
considerare senza complicare pero' la possibile fruizione di tali servizi,
qualsiasi cliente puo' utilizzare serenamente la “nuvola”. 
top


#### <a name="i3"></a>Marco Piermarini - ICT Academy [⇧](#ve) 
_Cloud computing, un'opportunita' di cui comprendere vantaggi e rischi, per privati ed aziende_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-03-cloud_vantaggi_e_rischi-piermarini.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-03-cloud_vantaggi_e_rischi-piermarini.mp3) 

Descrizione di cos’è il cloud, la sua evoluzione come offerta,
i rischi connessi alla mancanza di una normativa uniforme. 
I problemi legati alla connessione per accedere ai dati.
L’evoluzione della normativa.
La soluzione di cloud computing è assolutamente valida ed
essenziale per rendere scalabile e performante l’accesso al Web.
Come vengono trattati i nostri dati. Che leggi si applicano
all’accesso ad un sito che è presente in server in tante location diverse.
L’evoluzione è verso l’Application as a service, un mondo di
app accessibili con browser o altri servizi, un sistema che riduce
la liberta' dell’utente vincolato da queste applicazioni e dai
contratti non sempre trasparenti che definiscono a cosa accede e
come vengono trattate le informazioni raccolte durante il loro uso. 
Per le aziende si passa dal semplice storage, back up od hosting a
servizi più evoluti, personalizzati e scalabili, con costi che
sono proporzionati all’uso e che all’apparenza convengono alle
aziende e ai privati. La difficoltà' è capire le garanzie di
sicurezza e di gestione di quelle informazioni. Altro rischio
del cloud: la banda larga e la capacita' di garantire l’accesso
sicuro. Da qui la necessita' di servizi che siano criptati o che
tutelino il traffico generato.
Il problema della legislazione non coerente in tutti i contesti,
quali diritti ha il cittadino digitale, verso chi li puo' esercitare,
ma anche i diritti di chi crea, come saranno tutelati in futuro.
I Garanti Europei come pensano di intervenire. 
top

#### <a name="i4"></a>Alessandro Rodolfi - Corso di Perfezionamento in Computer Forensics e Investigazioni Digitali [⇧](#ve) 
_Il Diritto all’anonimato nella Societa' dell’Informazione_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-04-diritto_all_anonimato-rodolfi.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-04-diritto_all_anonimato-rodolfi.mp3) 

L’intervento presenta uno studio dell'anonimato nell’ordinamento giuridico
italiano con particolare riferimento alla protezione dei dati personali (D.Lgs. n. 196/2003). 
Nella “Societa' dell’Informazione” l’esponenziale aumento del valore delle
informazioni stesse e la facilita' di identificazione dei soggetti attraverso
l’utilizzo di nuove tecnologie rende l’anonimato un imprescindibile strumento
di difesa della propria liberta' ancor prima che un esercizio, talvolta l’unico
effettivamente possibile, del diritto alla protezione dei dati personali e della riservatezza. 


#### <a name="i5"></a>Stefano Aterno [⇧](#ve) 
_Trattamento dei dati personali e responsabilita' nell'era del cloud computing: istruzioni per l'uso?_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-05-trattamento_dati_e_responsabilita-aterno.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-05-trattamento_dati_e_responsabilita-aterno.mp3) 

Cosa sta accadendo alle garanzie dell'individuo sul trattamento
dei dati personali e alla tutela offerta dalle norme del nostro
Paese? Le norme in vigore sono ancora in grado di far fronte ai
nuovi e complessi strumenti tecnologici? Quanto sara' importante
prevedere a livello mondiale norme e strumenti di tutela? L'importanza
della chiarezza e della trasparenza delle informative e delle informazioni.
A queste domande prima o poi bisognera' dare risposte certe e strumenti
di tutela efficaci. Sui problemi che pongono queste domande cercheremo
di confrontarci durante il mio intervento. 
top

#### <a name="i6"></a>Francesco Paolo Micozzi [⇧](#ve) 
_La responsabilità penale del cloud service provider_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-06-responsabilita_penale_del_cloud_serv_prov-micozzi.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-06-responsabilita_penale_del_cloud_serv_prov-micozzi.mp3) 

L'analisi giuridica delle problematiche che ruotano attorno ai sistemi
di cloud computing e, in particolare a quelli di cloud storage,
per le loro intrinseche peculiarità rinnovano l'interesse attorno
all'annosa questione sulle responsabilità dei provider. 
In questo breve intervento saranno tratteggiati gli eventuali profili
di responsabilità penale dei cloud service provider per le attività
illecite poste in essere dai destinatari dei servizi. 

#### <a name="i7"></a>Marco Ortisi [⇧](#ve)
_Responsable Disclosure: quanto è efficace nel contrastare il fenomeno del data leaking?_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-08-responsable_disclosure-ortisi.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-08-responsable_disclosure-ortisi.mp3) 

Compilare form a casaccio sul web pare essere diventato uno sport nazionale. 
In pochi ci pensano due volte prima di fornire i propri dati personali
(nome, cognome, numero di telefono, indirizzo, data di nascita, etc..)
a siti e portali di e-commerce di vario tipo, anche se il login viene 
effettuato un'unica volta magari per spese occasionali (ordinare i
croccantini al cane, comprare un capo di abbigliamento o un articolo tecnologico, etc..). 
Ma quanto i nostri dati sono effettivamente sicuri dentro questi database
dall'indubbia tracciabilita' e spesso dal ciclo di vita sconosciuto?
In Italia abbiamo una legge (la 196/03) che dovrebbe tutelare la privacy
dei cittadini e degli utenti. Tutti i siti che trattano dati personali o
comunque sensibili la citano, riportando debitamente i nomi dei responsabili
del trattamento, ma pochi sembrano interessarsene ed effettivamente rispettarla. 
Il talk porta all'attenzione del pubblico alcuni recentissimi casi inediti
di data leaking nostrani per un totale di 500 mila record personali trafugabili
e potenzialmente esposti. 
Tra vicissitudini rocambolesche e silenzi imbarazzanti dall'altra parte del
telefono, ricopercorremo le tappe che hanno contraddistinto le fasi della
"responsable disclosure" che l'autore ha seguito nei confronti di chi ha
messo in atto queste violazioni nei propri portali web, di come i dati
acceduti potevano essere utilizzati per fini malevoli e di come/se le 
cose sono cambiate dopo la segnalazione delle falle. 

#### <a name="i8"></a>Stefano Marcolini / Eleonora Colombo - Facolta' di Giurisprudenza, Universita' dell’Insubria, Roberto Flor Facolta' di Giurisprudenza, Universita' di Verona [⇧](#ve)
_Security, Privacy e Data retention nel cloud scenario. Aspetti di diritto penale sostanziale e processuale_   
[![pptx]({filename}/images/icon/presentation.png)
](http://urna.winstonsmith.org/materiali/2011/atti/e-privacy-2011-09-security_privacy_data_retention_nel_cloud-marcolini-colombo-flor.pdf)
[![pdf]({filename}/images/icon/pdf.png)](http://urna.winstonsmith.org/materiali/2011/atti/e-privacy-2011-09-security_privacy_data_retention_nel_cloud-marcolini.pdf)  (Marcolini)
[![mp3]({filename}/images/icon/sound.png)](http://urna.winstonsmith.org/materiali/2011/audio/e-privacy-2011-09-security_privacy_data_retention_nel_cloud-marcolini-colombo-flor.mp3)  (Colombo/Flor) 

La tutela dei diritti fondamentali attraverso la riserva di legge
e quella di atto motivato dell’autorita' giudiziaria. La riserva di
legge formale e sostanziale. L’atto di indagine atipico e i suoi limiti.
Il c.d. data retention e “law applicable” nel cloud scenario. Limiti
costituzionali e prospettive de jure condendo alla luce di importanti
decisioni dei Giudici delle Leggi in Europa. Dal caso Marper v. United
Kingdom allo scenario “cloud” nella gestione delle banche dati. Prospettive
di sviluppo di forme di cooperazione più rapide ed efficienti per la
prevenzione e repressione della criminalita' transnazionale. Abstract;
La minaccia legata all’uso di Internet e delle nuove tecnologie per la
commissione di reati (sia propriamente informatici, che “informatici in
senso improprio”) è particolarmente allarmante ed in continuo sviluppo,
in primis per la forte dipendenza dell’attuale assetto sociale, economico
e politico dalla informatizzazione e dalla rete globale.
Nel nuovo “cloud scenario” si assiste non solo ad una sostanziale modifica
strutturale nella fruizione e nella archiviazione delle risorse online e
nelle modalita' di condivisione e comunicazione di dati (anche di interesse
e rilevanza giuridico e giudiziaria) ed informazioni attraverso Internet,
ma anche alla nascita di nuovi attori, o di nuovi ruoli per soggetti gia'
presenti nello scenario “tradizionale” (cloud computing provider, user,
data subject, data processor).
Le caratteristiche del cloud computing, da un lato, possono essere viste
alla stregua di nuove potenzialita' per la gestione di risorse sempre più
estese territorialmente, dall’altro lato, pero', costituiscono un mezzo
per la preparazione e la commissione di reati, anche gravi, contro la vita,
l’incolumita' fisica e la sicurezza dello Stato (si pensi, ad esempio,
ad atti terroristici, che possono avere quale obiettivo non solo vite umane,
ma anche sistemi informatici sensibili o informazioni segrete dello Stato) e,
dunque, sollecitano una attenta riflessione sulla necessita' di adattare il
sistema penale per rispondere a nuove esigenze di tutela e, al contempo, di
disciplina di tipologie di indagini a “carattere tecnologico” aventi altresi'
fini preventivi. In questo contesto il c.d. data retention assume un ruolo
fondamentale, in quanto si trova ed esprimere il bilanciamento fra contrapposte
esigenze: di tutela della privacy, della sicurezza, nonchè della necessita'
di accertare e contrastare gravi forme di criminalita' che, in quanto realizzate
tramite Internet o nel cyberspace, hanno natura congenitamente transnazionale.
De jure condito, il sistema penale, nel suo insieme, si trova a dover rispondere
ad importanti quesiti, ancora aperti. Il Dr. Stefano Marcolini (Universita'
dell’Insubria) trattera', in particolare, della tradizionale tecnica impiegata
per proteggere alcuni (i più importanti) diritti fondamentali nella Costituzione
italiana: la riserva di legge e quella di giurisdizione. 
Passera' successivamente alla ricognizione delle Carte internazionali, traendo
due conclusioni: la possibilita' di ricorrere a tale doppia garanzia tutte le
volte che si abbia a che fare con un diritto fondamentale, anche non rientrante
tra quelli espressamente protetti (il caso della riservatezza, art. 8 CEDU);
l’opportunita' di prevedere una riserva di legge contenutistica e improntata al
c.d. principio di proporzionalita' in materia di tutela dei diritti fondamentali.
Da ultimo, discutera' della possibilita' di introdurre nel codice di rito penale
una disciplina dell’atto di indagine atipico.
Il Dr. Roberto Flor (Universita' di Verona) trattera', in particolare, del c.d.
data retention nel cloud scenario, partendo dalla disciplina europea e dalla sua
attuazione in alcuni Stati, in specie in quelli dove le Corti Costituzionali hanno
dichiarato l’incompatibilita' della disciplina interna rispetto ai principi espressi
dalle Carte Costituzionali e dalle Convenzioni Internazionali. L’intervento
individuera' alcuni standard elevati per la predisposizione di una norma basata
su criteri generalmente condivisibili in Europa, nonchè alcune prospettive de
jure condendo nel cloud scenario, considerando sia le problematiche relative alla
“law applicable” che il ruolo del “cc service provider”.
La Dr.ssa Eleonora Colombo (Universita' dell’Insubria), partendo dal problema della
disciplina del cd. data retention applicata alle banche dati, come trattato nella
sentenza della Corte Europea dei Diritti dell’Uomo del 4 dicembre 2008 nel caso
Marper v. United Kingdom, offrira' una panoramica sulle banche dati UE esistenti,
con particolare attenzione alle modalita' di funzionamento, archiviazione e flusso
dei dati verso le autorita' richiedenti. 
L’intervento tendera' all’individuazione dei pro e dei contra di uno scenario “cloud”
di gestione delle banche dati e soprattutto dei flussi di dati, nella prospettiva di
sviluppo di forme di cooperazione più rapide ed efficienti, per la prevenzione e
repressione della criminalita' transnazionale. 

#### <a name="i9"></a>Alessio L.R. Pennasilico [⇧](#ve) 
_Guardiamoci in faccia, nonostante le nuvole_   
Intervento non avvenuto   

I servizi cloud sono di certo una ottima occasione per poter gestire
con costi contenuti i propri servizi di videoconferenza. Tuttavia
potrebbero esistere "dettagli" sul fronte security non immediatamente
evidenti agli utilizzatori. 
 
#### <a name="i10"></a>Yvette Agostini / Valerio Vertua [⇧](#ve) 
_Il cloud data storage: stato dell'arte, rischi e tutela della privacy_   
[![pptx]({filename}/images/icon/presentation.png)
](http://urna.winstonsmith.org/materiali/2011/atti/e-privacy-2011-11-cloud_data_storage_stato_dell_arte2-agostini-vertua.pdf)
[![mp3]({filename}/images/icon/sound.png)
](http://urna.winstonsmith.org/materiali/2011/audio/e-privacy-2011-11-cloud_data_storage_stato_dell_arte-agostini.mp3)
prima e 
[![mp3]({filename}/images/icon/sound.png)
](http://urna.winstonsmith.org/materiali/2011/audio/e-privacy-2011-11-cloud_data_storage_stato_dell_arte-vertua.mp3)
seconda parte e del  [![mp3]({filename}/images/icon/sound.png)](http://urna.winstonsmith.org/materiali/2011/audio/e-privacy-2011-11-cloud_data_storage_stato_dell_arte2-agostini-vertua-domande.mp3) Q&amp;A

L'utilizzo del Cloud Computing rappresenta per le aziende un modo per ridurre
di molto i costi legati all'IT ed è estremamente usabile per gli utenti finali.
È percio' molto probabile che l'adozione di tali tipi di servizi andra'
diffondendosi sempre di più. Focalizzandosi sul cloud data storage, si
valuteranno alcuni dei mezzi tecnici adottati nel fornire alcune funzionalita',
tentando di individuare a quali tipi di rischi sono soggetti i dati affidati a
questo tipo di tecnologie. 
L'analisi avra', inoltre, ad oggetto la tutela della privacy e più in generale
la liceita' del trattamento dei dati sulla base della normativa vigente in Italia
e nella UE, tenuto anche conto che i data storage sono spesso ubicati in paesi
extra-UE, con l'obbiettivo di fornire delle linee guida agli utenti finali. 
top

#### <a name="i11"></a>Simone Bonavita - Studio legale Perani Pozzi Tavella [⇧](#ve)
_Il Cloud, tra contrattualistica e privacy_   
[![pptx]({filename}/images/icon/presentation.png)
](http://urna.winstonsmith.org/materiali/2011/atti/e-privacy-2011-12-contrattualistica_e_privacy_del_cloud-bonavita.pdf),
[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-12-contrattualistica_e_privacy_del_cloud-bonavita.mp3) [![qa]({filename}/images/icon/qa.png)](http://urna.winstonsmith.org/materiali/2011/audio/e-privacy-2011-12-contrattualistica_e_privacy_del_cloud2-bonavita-domande.mp3) 

Gli addetti ai lavori – siano essi tecnici o giuristi – lamentano una carenza
di norme atte a regolare il fenomeno del Cloud Computing. Alla effettiva carenza
di norme imperative puo', tuttavia, sopperire una corretta regolamentazione contrattuale.
La problematica certamente più critica concerne il trattamento dei dati personali
che può essere considerato lecito solo se effettuato nel rispetto dei criteri di
liceità stabiliti dal Codice. Detta condizione può essere rispettata tramite la
sottoscrizione di specifiche clausole che prevedano lecite modalita' del trattamento
dei dati personali.
Una efficace gestione dei dati effettuata tramite sistemi Cloud non puo', pertanto,
prescindere da una corretta normazione che definisca il perimetro della nuvola stessa. 

#### <a name="i12"></a>Carlo Blengino / Monica A. Senor - avvocati penalisti, Foro di Torino [⇧](#ve) 
_Le Procure nella nuvola: data retention e cloud forensics_   
[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-13-data_retention_e_cloud_forensics-blengino-senor.mp3) 

La digital forensics subira' notevoli modifiche nel cloud computing;
si ipotizza un incremento dell’utilizzo delle intercettazioni telematiche
e delle ispezioni, che tuttavia sono mezzi di ricerca della prova molto più
costosi ed impegnativi della classica analisi degli hardware proprietari.
Ai fini dell’analisi forense diventeranno quindi sempre più preziosi i
file di log di sistema ed i cd. meta-dati.
La normativa vigente sulla data retention (la cui direttiva di riferimento,
2006/24/CE, è assai criticata sia dal WP 29 che dalle associazioni a tutela
dei diritti civili) consegna su di un piatto d’argento agli investigatori
prezioso materiale d’indagine, ma ha comunque un’applicazione limitata.
Ad essa si sono negli ultimissimi tempi affiancate procedure come la “quick
freeze” che opera sulla base dell’art.16 della Convenzione di Budapest,
proposte di “quick freeze plus” (quest’ultima avanzata in Germania ove la
Corte Costituzionale Federale lo scorso anno ha annullato la legge tedesca
di recepimento della direttiva per violazione dei diritti umani fondamentali)
ed interventi legislativi ad hoc (come l’arrêt francese n.2011-291) che
prevedono nuovi obblighi di retention ex lege in capo agli ISP.
Queste iniziative legislative, oltre a comportare l’ennesimo attacco alla
privacy dei cittadini digitali in nome di esigenze di lotta al crimine ed
al terrorismo, rappresentano un grande ostacolo al pieno sviluppo del cloud computing. 

#### <a name="i13"></a>Tommaso Gagliardoni - Progetto Winston Smith [⇧](#ve)
_Negabilita' plausibile su disco: luci e ombre di Truecrypt_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-14-luci_e_ombre_di_truecrypt-gagliardoni.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-14-luci_e_ombre_di_truecrypt-gagliardoni.mp3) 

Digressione su alcuni sistemi di protezione dei dati nel proprio computer,
attacchi legali e illegali alla propria riservatezza ed esempi pratici e
teorici, con particolare enfasi sul software di cifratura Truecrypt. E tanta,
tanta paranoia.
Spesso il furto di un laptop viene a costarci ben più del valore commerciale
dell'oggetto fisico: i dati che quotidianamente vengono salvati nei nostri
dispositivi digitali sono un tesoro da custodire gelosamente. 
Questo tanto pi vero se siamo in possesso di informazioni sensibili, e se
c'è qualcuno che ha intenzione di impossessarsene con metodi più o meno
legali - pensiamo a giornalisti in zone di guerra o in paesi a bassa democrazia,
o a manager depositari di importanti segreti industriali.
Negli ultimi anni, inoltre, si sono moltiplicate discutibili azioni dei
legislatori in varie parti del mondo atte a garantire l'accesso a informazioni
riservate da parte dell'autorita', indipendentemente dalla volonta' del
proprietario dei dati, e spesso per motivi che esulano dalla legittima necessita'
del mantenimento della pubblica sicurezza. Sotto queste condizioni una tradizionale
cifratura dei dati non sufficiente. La negabilita' plausibile (plausible deniability)
un insieme di tecniche atte a fornire un alibi credibile nel caso in cui si venga
costretti in qualche modo a dover rivelare un segreto. 
Truecrypt un software opensource implementa la plausible deniability mediante la
creazione di contenitori "nascosti" all'interno di un computer, ove poter
immagazzinare informazioni riservate. Nonostante sia un software considerato
sicurissimo e largamente usato, Truecrypt ha alcune limitazioni e alcuni lati
oscuri di cui indispensabile essere informati per un utilizzo consapevole. 
 
#### <a name="i14"></a>Primavera De Filippi - CERSA / CNRS – Universitè Paris II [⇧](#sa)
_Free as in Google: Cloud Computing e Liberta'_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-16-cloud_computing_e_liberta-de_filippi.pdf). 

Il Cloud Computing si caratterizza dal fatto che la maggior parte dei dati o
delle applicazioni sono salvati o condivisi su server gestiti da terzi. Dato
che le risorse si stanno allontanando dagli utenti finali per dirigersi verso
sistemi centralizzati governati da aziende di grandi dimensioni, è diventato
essenziale garantire una buona riservatezza dei dati e una maggiore sicurezza
delle informazioni. 
Non solo è necessario sapere dove si trovano i dati, ma anche chi ci puo'
accedere e come possono essere utilizzati. La difficolta' risiede nel fatto
che, essendo il Cloud di natura internazionale, è spesso difficile determinare
la legge applicabile.
Lo spostamento del patrimonio informativo dai dispositivi degli utenti verso il
“Cloud” ha portato a una serie di cambiamenti molto simili a quelli che si sono
osservati dopo la rivoluzione industriale. 
Mentre il Web 2.0 ha introdotto nuove opportunita' per gli utenti, consentendo
loro di esprimersi e di sperimentare con nuovi modi di produzione di tipo
collaborativo, l’avvento del Cloud Computing ha ridotto la capacita' (e la volonta')
degli utenti a produrre con mezzi propri. La maggior parte dei mezzi di produzione
(hardware, software, dati o informazione), cosi' come gli output di produzione
(user-generated content), sono concentrati nelle mani dei grandi provider di servizi
su Internet, che si avvalgono di un potere assoluto sul loro accesso e utilizzo.
Gli utenti si trovano spesso a dover sacrificare la loro privacy tramite accordi
contrattuali per ottenere un servizio migliore ad un costo minore. Molti rinunciano
volontariamente ai loro diritti in cambio di un servizio più attento e personalizzato.
Altri, invece, rinunciano ai loro diritti e alla loro liberta' senza neanche
rendersene conto. 

#### <a name="i15"></a>Alessandro Mantelero - Politecnico di Torino [⇧](#sa)
_Cloud computing ed attivita' di impresa: la tutela dei dati personali ed aziendali_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-21-cloud_e_attivita_di_impresa-mantelero.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-21-cloud_e_attivita_di_impresa-mantelero.mp3) 

Il trattamento dei dati personali ad opera del fornitore dei servizi di
cloud computing: l'organigramma del trattamento ed i rapporti con il
fruitore del servizio. La localizzazione dei servizi di cloud computing
e la connotazione transfrontaliera del trattamento. La sicurezza dei dati
e delle informazioni aziendali. 
La regolamentazione dei flussi di dati generati dal ricorso al cloud computing
è destinata ad assumere notevole rilievo, per le ricadute in termini organizzativi
e di responsabilita' che ha sulle imprese.
Nello specifico, stante la natura dato-centrica della normativa sui dati personali,
la diversita' soggettiva fra cliente e fornitore del servizio non comporta
necessariamente l'autonomia degli stessi sul piano del trattamento dati,
dovendosi guardare alle posizioni assunte in concreto dalle parti rispetto
al trattamento dati. 
Occorrera' dunque interrogarsi sulla qualificazione giuridica del fornitore
dei servizi di cloud computing; in proposito, dalla disamina dei diversi
profili operativi, pare potersi ravvisare nel rapporto fra gestore del cloud
e cliente una relazione fra processor e controller, con precise ricadute in
termini organizzativi, di gestione della sicurezza e di responsabilita'.
Considerata la delocalizzazione di molti servizi cloud, verra' altresi' posta
attenzione alla disciplina dei flussi transfrontalieri di dati, con particolare
riguardo all'impiego delle clausole-tipo approvate dalla Commissione Europea.
Da ultimo verra' esaminato il profilo inerente la sicurezza dei dati, tanto
con riferimento alla perdita di controllo sulle informazioni che, in maggior
o minor maniera, il ricorso al cloud computing implica, quanto con riguardo
alle criticita' correlate ai possibili processi di concentrazione. 

#### <a name="i16"></a>Paolo 'Aspy' Giardini - O.P.S.I - Osservatorio Privacy e Sicurezza Informatica [⇧](#sa)
_La privacy dei piccoli_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-18-la_privacy_delle_piccole_aziende-giardini.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-18-la_privacy_delle_piccole_aziende-giardini.mp3) 

Le Micro e mini imprese e gli "adempimenti privacy".
La situazione sul campo a 14 anni dalla entrata in vigore
della 675/96 ed a 7 anni dalla entrata in vigore della 196/2003.
Riflessioni sulla applicazione della normativa privacy,
sulla sua diffusione, sui risultati rispetto alle finalita'
ed in definitiva, sulla sua opportunita' o meno in questo settore. 

#### <a name="i17"></a>Simone Onofri [⇧](#sa) 
_Anonymous for fun and profit_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-20-anonymous_for_fun_and_profit-onofri.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-20-anonymous_for_fun_and_profit-onofri.mp3) 

Partendo dalla comprensione delle informazioni che rilasciamo quando siamo
on-line e off-line quali sono i metodi e gli accorgimenti tecnici e sociali
che possiamo usare per essere anonimi.
"avrebbero potuto analizzare e mettere su carta, nei minimi particolari,
tutto quello che s'era fatto, s'era detto e s'era pensato" - 1984
Il mercato dell'identita' - anonima o meno - è molto variegato. C'è chi
ha fatto un business nella raccolta e analisi di informazioni e chi ha fatto,
invece, un business sull'anonimita'.
Se la "paranoia è una virtù", quali sono le informazioni che rilasciamo più
o meno consciamente anche solo quando siamo on-line oppure off-line? Quali gli
effetti e i pericoli? Quali i metodi e gli accorgimenti che possiamo usare per
controllare le nostre informazioni? Guidati dai testi degli Anonymous, partendo
dal concetto di "identita'" e "identita' digitale" e da esempi tratti dalle
operazioni che facciamo tutti i giorni, vedremo insieme i consigli e strumenti
tecnici e non per l'anonimita' anche se programmi e configurazioni sono solo
l’inizio di un atteggiamento "sociale" più profondo.
Anche la sola visita di una pagina web comporta un rilascio di informazioni
personali a più soggetti, informazioni che partono dal dispositivo che utilizziamo
e arrivano. E se quella pagina è un social network, un negozio o ci permette di
interagire in qualche modo con altre persone entrano in gioco una serie di fattori
più sociali che tecnici. 

#### <a name="i18"></a>Gianluca Moro - CloudUSB Project [⇧](#sa)
_Il controllo dei dati nel cloud_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-19-controllo_dei_dati_nel_cloud-moro.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-19-controllo_dei_dati_nel_cloud-moro.mp3) 

Si presenta un possibile approccio all'uso di tecnologie di storage distribuito,
che unisca la comodita' di avere i dati disponibili ovunque, alla garanzia per
l'utente della proprieta' e controllo sugli stessi. 
Il progetto http://cloudusb.net fornisce un proof-of-concept dell'idea. 
Lo sviluppo di tecnologie basate sul cloud-computing ha due risvolti fondamentali:
la disponibilita' di dati e programmi ovunque ci si trovi e la perdita del controllo,
della proprieta', della tracciabilita' sui propri dati.
Il primo punto rappresenta una grande comodita', tale che si tende a chiudere un occhio
sul secondo, con grande gioia di chi tali dati li gestisce. Il progetto CloudUSB.net
si propone come proof-of-concept di un approccio allo storage distribuito basato sul
"Punto di controllo": i dati possono essere distribuiti a piacere in rete ma l'utente
ne controlla l'accessibilita' e la sicurezza all'origine.
I programmi di gestione e quelli che garantiscono la sicurezza restano fisicamente in
mano all'utente, memorizzati su una chiavetta USB con relativo sistema operativo.
L'ingombro di quanto si deve avere con sè è minimo, ma avendo accesso ad un qualunque
computer, si possono usare i propri dati ovunque ci si trovi. CloudUSB fornisce, in un
dispositivo fisico molto comune, un punto di controllo che consente all'utente di
mantenere la privacy dei propri dati, lasciando tuttavia la flessibilita' nell'uso
di risorse di memorizzazione distribuite e facilmente accessibili da ogni luogo.
Nel caso di perdita del dispositivo (la chiave USB), il software garantisce comunque
la sicurezza e privacy dei dati, e consente il loro recupero. Il progetto è attivo
all'indirizzo: http://cloudusb.net 

#### <a name="i19"></a>Giovanni Ziccardi - Universita' degli Studi di Milano [⇧](#sa)
_Il leaking e la divulgazione di documenti riservati tra diritto, etica e tecnologia_   
Intervento non avvenuto 

Il leaking pone, contestualmente, problemi giuridici, etici e tecnologici.
Il diritto si interessa al problema della rivelazione di documenti riservati,
soprattutto provenienti da infrastrutture critiche. La tecnologia si occupa di
garantire metodi i più sicuri possibili per la trasmissione e la divulgazione
dei documenti. Un approccio interdisciplinare è particolarmente interessante e,
per alcuni versi, indispensabile. 
In questo intervento si metteranno in luce i punti critici del sistema ma anche
i vantaggi che un sistema simile puo' portare in qualsiasi sistema politico. 

#### <a name="i20"></a>M. Morena Ragone / Giuseppe Santo Barile [⇧](#sa)
_L'utilizzo della PEC all'interno del processo civile telematico alla luce delle regole tecniche di cui al Decreto n. 44 del 21 febbraio 2011: quale privacy?_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-17-pec_e_privacy-ragone-barile.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-17-pec_e_privacy-ragone-barile.mp3) 

L'intervento intende fare luce sulle problematiche relative alla
privacy nascenti dall'utilizzo delle comunicazioni mediante posta
elettronica certificata in applicazione del Regolamento concernente
le regole tecniche per l'adozione nel processo civile telematico
delle tecnologie dell'informazione e della comunicazione, adottate
dal Ministero con Decreto n. 44 del 21 febbraio scorso. 

#### <a name="i21"></a>Stefano Turchi - Dip. Elettronica e Telecomunicazioni, Facolta' di Ingegneria, Universita' di Firenze [⇧](#sa) 
_L’importanza della qualita' nel Web di Dati: modello di sicurezza e privacy per la gestione dell’e-profile_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-22-sicurezza_e_privacy_nel_e-profile-turchi.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-22-sicurezza_e_privacy_nel_e-profile-turchi.mp3) 

I recenti sviluppi del Web hanno messo in luce la grande convenienza nel riuso,
aggregazione e pubblicazione di dati granulari utilizzabili dalle applicazioni
per costruire contenuti significativi ed utili per l’utenza. Iniziative del
calibro del Linked Data sostengono significativamente queste tendenze. 
La possibilita' di aggregare “mattoni informativi” appartenenti a sorgenti
eterogenee rappresenta il punto di forza di questo approccio perchè apre le
porte ad un Web sempre più interconnesso, interoperabile ed espressivo sia
per le macchine che per le persone.
Ad esempio, la gestione dell’e-profile costituisce un’esigenza concreta che
avvalora l’importanza di (ri)usare e rendere interoperabili dati distribuiti
nel Web che rappresentano le identita' di un utente.
Tuttavia esiste un’altra faccia della medaglia che riguarda la qualita' dei
dati costruiti a partire da mattoni informativi che provengono da fonti incerte.
InterDataNet (IDN) è un’architettura Web nata proprio con lo scopo di aprire le
porte dell’interconnessione e del riuso anche a quelle applicazioni che necessitano
di trattare con dati sui quali devono essere garantite proprieta' come sicurezza,
trust, privacy, provenance, licensing, versioning, availability, ecc...
In questa presentazione si illustra in particolare il modello di sicurezza e privacy
adottato da IDN per la gestione dell’e-profile, un applicazione critica per quanto
concerne la qualita' dei dati, focalizzandosi su autenticazione ed identificazione.
Queste proprieta' sono abilitate all’interno dell’architettura di IDN per consentire
ad un qualsiasi utente di beneficiare del livello di protezione e privacy a prescindere
dall’applicazione utilizzata. Il progetto prevede la creazione di un sistema di
autenticazione ed identificazione completamente distribuito e decentralizzato in
cui il dato stesso sia in grado di auto proteggersi, sostenuto dall’architettura.
Il sistema utilizza un protocollo basato su OAuth2 per la gestione dell’autorizzazione
e su OpenID2 per identificare le entita' coinvolte. 

#### <a name="i22"></a>Alberto Cammozzo [⇧](#sa) 
_Designed for democracy: pattern di interferenza tra codici giuridici e codici informatici nei recenti casi di censura online e offline_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-23-interferenze_tra_codici_e_codici_informatici-cammozzo.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-23-interferenze_tra_codici_e_codici_informatici-cammozzo.mp3) 

Il 2010 ha visto il confronto tra i poteri territoriali sovrani e quelli espressi
da cittadini organizzati dotati di volonta' comune e di infrastrutture di comunicazione. 
Le vicende Wikileaks e quelle delle rivoluzioni nordafricane hanno dimostrato
quali possono essere le interferenze tra due poteri. Il dipanarsi delle mosse
di attacco e difesa hanno messo in evidenza punti di forza e di debolezza
dell'architettura della Rete e quindi –stando a Lessig– del suo codice. 
Da una parte i governi hanno dimostrato una grande facilita' di esercitare
censura e controllo (sia sugli individui che sulle infrastrutture). Dall'altra
la facilita' di replicare e spostare dati rende inefficaci questi processi di
controllo. I punti critici si sono rivelati quelli in cui gli spazi territoriali
si incontrano con il cyberspace. 
Dall'esperienza Wikileaks abbiamo appreso che ridondanza e policentrismo, ove
possibili, hanno efficacemente combattuto la censura nel cyberspace. Le vicende
Wikileaks e quelle nordafricane hanno mostrato invece che le strutture accentrate
e legate al territorio sono quelle più soggette al controllo. Le scelte tecnologiche
sull'architettura della rete che verranno effettuate oggi decideranno se quella di
domani sara' disegnata per il controllo o per la democrazia. 

#### <a name="i23"></a>Perla Conoscenza - Libero Sapere [⇧](#sa)
_Le Nuvole dell’Internet del futuro all’orizzonte: fra estrazione del lavoro degli utenti, oligopoli e controllo_   
[![pptx]({filename}/images/icon/presentation.png)
](http://urna.winstonsmith.org/materiali/2011/atti/e-privacy-2011-30-GrandeFratello-perla_conoscenza.pdf)  
Intervento non avvenuto

I principi di Internet. Internet una rete storicamente determinata. Mutamento delle
condizioni storiche. La fine dell'architettura distribuita e la concentrazione:
il cloud computing. Il ruolo del Sapere. Il ritorno dei monopoli. Gli oligopolisti.
La fine della neutralita' della rete e l'esempio del VoiP. La battaglia sulla
neutralita' in USA e in Europa. E in Europa? Ci affidiamo alla trasparenza del
mercato. Mediaset e Telecom. 
Conclusioni e due esempi a margine: 
Facebook offre di controllare l'identita' di chi scrive sui blog dei quotidiani.
Il consiglio EU: creazione di un "single secure EU cyberspace" e "virtual Schengen
border" dove gli ISP devono bloccare contenuti e comunicazioni illecite. 
Nel XXI secolo, i saperi e le conoscenze sono la risorsa chiave per l’egemonia
politica e economica; per lo sviluppo e il controllo della societa'. è in corso
una battaglia globale per la recinzione e la trasformazione di queste risorse
in merci, dalle quali alcuni oligopoli globali potranno avere un controllo
totale sui nostri comportamenti e potranno estrarre profitti astronomici. 
Elemento chiave di questa battaglia è la profilazione dei comportamenti
degli utenti, utilizzato sia per fini di business e marketing che di controllo
politico, si basa sull’integrazione del lavoro volontario degli utenti delle
“reti sociali” e dell’integrazione dei dati estratti dai device mobili e dalla
triangolazione delle celle di comunicazione. 
Le caratteristiche della rete internet che conosciamo non sono caratteristiche
naturali delle reti, ma sono storicamente determinate e sono dovute al peculiare
momento storico di 50 anni fa quando sono nati i presupposti di internet.
Rassegnamoci quindi alla graduale sparizione di principi della rete, quali
la net neutrality e la sua struttura distribuita della rete e prepariamoci
all’internet del futuro: informazioni centralizzate in poche grandi nuvole
oligopolistiche; discriminazione e controllo del traffico. 
Un modello simile all’editoria del passato e ai broadcast televisivi,
dove chi ha il controllo dell’ultimo miglio e dei cloud, in combutta
con i governi, decide cosa puo' essere in rete e a quale costo. Dove
i grandi attori lavorano alacremente per ricostruire frontiere e le barriere. 

#### <a name="i24"></a>Andrea Orsi - A.ma.di.r - Alumni Master Diritto della Rete [⇧](#sa) 
_ISO 27001 e cloud computing_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-24-iso_27001_e_cloud_computing-orsi.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-24-iso_27001_e_cloud_computing-orsi.mp3) 

Qual è il significato della certificazione ISO 27001 per i fornitori di
servizi cloud? Per l’utente puo' essere una discriminante per la scelta del provider?
Questi sono i quesiti principali a cui il nostro intervento risponde dal
punto di vista dell’utente (business o customer) e del fornitore. 
Quanto le nostre vite, o pezzi assemblabili di esse, si siano riversate
nel web, è palese a tutti. Una parola (web) per indicare una delicata
catena in cui chi opera si propone spesso su una base autoreferenziale
sfruttando, a volte, l’inconsapevolezza dell’utente.
E’ prassi di tutti utilizzare servizi web percepiti come gratuiti o
barattati con un piccolo pezzo della nostra vita. La privacy è moneta
di scambio, un diritto vessabile, come se la sua intangibilita' la
rendesse rigenerabile all’infinito.
Ma cosa comporta un’inevitabile sviluppo di una coscienza critica da
parte dell’utente finale della Rete (business o customer)?
Nel mercato dei provider di servizi cloud un vantaggio competitivo
sara' quello di uscire dall’autoreferenzialita', riuscire a portare
le evidenze in chiave più oggettiva e misurabile possibile delle
modalita' di trattamento dei dati di terzi, attraverso, per esempio,
la certificazione ISO 27001:2005. Tale norma rappresenta lo standard
internazionale per garantire l’integrita', la riservatezza e disponibilita'
dei dati; in generale, la sicurezza del patrimonio informativo.
Questa è la strada gia' intrapresa da opinion leader come Amazon ed
annunciata da altri come Microsoft. La nostra presentazione pone in
evidenza cosa comporti la conformita' alla norma ISO 27001 per i
fornitori di servizi cloud e cosa significhi il bollino di certificazione. 

#### <a name="i25"></a>Claudio Agosti - Progetto Winston Smith [⇧](#sa) 
_Gruppi, strategie e software di contrasto alla data retention_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-26-contrasto_alla_data_retention-agosti.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-26-contrasto_alla_data_retention-agosti.mp3) 

La comunita' di _Vorratsdatenspeicherung_ studia da anni elementi
perchè la comunita' europea interrompa di legiferare pro-data retention.
In parallelo in Inghilterra, societa' storicamente più controllata,
escono i primi dati sugli effetti lesivi del controllo. 
Queste considerazioni come corollario del progetto SniffJoke, un software
che dal punto di vista scientifico confonde le intercettazioni online,
realizzato per essere facilmente usabile da un utente. Se quindi chiunque
puo' renersi invisibile alle intercettazioni, perchè sostenere tali
investimenti e tali rischi in materia di privacy ? 

#### <a name="i26"></a>Monica Gobbato - Foro di Milano [⇧](#sa) 
_L’introduzione del principio di Responsabilita' secondo il Gruppo dei Garanti Europei_   
[![pptx]({filename}/images/icon/presentation.png) ](http://urna.winstonsmith.org/materiali/2011/atti/e-privacy-2011-25-principio di_responsabilita_secondo_garanti_eu-gobbato.pdf)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-25-principio di_responsabilita_secondo_garanti_eu-gobbato.mp3) 

La relazione intende offrire un’analisi del nuovo principio di Responsabilita'
di prossima introduzione nella versione riveduta della direttiva europea 95/46.
Si esamineranno le proposte del Gruppo riunito ai sensi dell’art. 29 per
migliorare nella pratica l’efficacia delle misure di protezione dei dati
personali gia' previste dalla direttiva e dalle leggi nazionali.
La relazione riguardera' il cosiddetto principio di Responsabilita'
illustrato dai Garanti Europei riuniti ai sensi dell’art. 29 della
direttiva 46/95. Il parere dei Garanti intende sviluppare il precedente
contributo fornito sull’argomento dal Gruppo di lavoro sul futuro della
privacy, gia' relazionato nell’ambito da e-privacy 2010, sempre dall’avv.
Gobbato. Lo scopo del parere è quello di assistere la Commissione Europea
nella revisione della direttiva 95/46, attualmente in corso.
I Garanti si sono resi conto di quello che hanno definito l’“effetto diluvio”,
cioè un continuo aumento della quantita' di dati personali esistenti,
elaborati e ulteriormente trasferiti. Questo fenomeno è favorito sia
dai progressi tecnologici, nel senso di sviluppo dei sistemi di informazione
e di comunicazione, sia dalla crescente capacita' degli utenti di impiegare
le tecnologie e interagire con esse. Con l’aumento della quantita' di dati
trasferiti in tutto il mondo, aumentano di conseguenza anche i rischi di abuso. 
Cio' considerato, il Gruppo ritiene che si debba introdurre un principio di
responsabilita' nella versione riveduta della direttiva 46/95 in modo che i
Titolari siano messi in grado di far funzionare meglio i principi sostanziali
di protezione dei dati personali gia' esistenti. L’introduzione del principio
di responsabilita' non rappresenta una grande novita' nel senso che non impone
obblighi che non fossero gia' impliciti nella normativa vigente. In pratica la
nuova disposizione non mira ad assoggettare i responsabili del trattamento a
nuovi principi, ma piuttosto a garantire di fatto l’effettiva osservanza di
quelli esistenti.
La relazione intende chiarire tutti questi aspetti fornendo l’ipotetico ma
prossimo scenario giuridico e pratico sulla protezione dei dati personali. 

### Poster disponibili durante il Convegno

#### <a name="i27"></a>Alberto Cammozzo - TagMeNot.info [⇧](#sa) 
_Tecnologie di face recognition e impatto sulla privacy: stato e prospettive_   
POSTER in formato A4
[pdf](http://urna.winstonsmith.org/materiali/2011/atti/PosterTagMeNot-A4-IT.pdf)
[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-27-trackmenot-cammozzo.mp3) 

La celebre vignetta di Steiner deve essere emendata:
"In Internet, nessuno dimentica che sei un cane".
Con "Face recognition" vengono ricomprese un certo numero
di diverse tecnologie tra cui la "face detection", il
"matching" della stessa faccia in diverse immagini,
l'associazione della faccia con l'identita' di una
persona, la verifica biometrica di identita', ecc...
L'intervento vuole porre molte domande e iniziare una
riflessione condivisa sulle possibili soluzioni, tecnologiche e normative.
Qual è lo stato attuale della tecnologia? Quali problemi
pone in termini di privacy? Quali problemi emergono in
termini di asimmetrie nel mercato della merce che sono i dati personali? 
Perchè Google e altri si trattengono dal rilasciare
applicazioni strepitose gia' pronte basate su queste
tecnologie? Cosa succede o puo' succedere fuori dai riflettori?
Cosa fanno le autorita' garanti? Quali sono i meccanismi possibili di opt-out? 
Una modesta risposta tecnologica puo' venire dal progetto
TagmeNot.info. Sul piano normativo si attendono sviluppi
dalle autorita' garanti europee interpellate il 13 Aprile 2011
con una lettera aperta disponibile online: 

#### <a name="i28"></a>EPTO - tramaci.org [⇧](#sa)
_Progetto Anopticon: Input/Output Dati, informazione e Tracciamento_   
I due video relativi ad ARGOS (su Youtube); [ video1 ](http://www.youtube.com/watch?v=2IaFegLWPHI), [ video2 ](http://www.youtube.com/watch?v=r0LEEUJ9IYU)[![mp3]({filename}/images/icon/sound.png) ](http://urna.winstonsmith.org/materiali/2011/audio/e-privacy-2011-28-videosorveglianza_venezia-epto.mp3) 

La paura l'oro nero, la password per ottenere consensi ed attuare il controllo.
Quanto stata usata? Quanto L'informazione controllata? Quanto modifica la scelta politica?
Dati alla mano, sar esposta una tesi sul controllo politico e mentale.
Videosorveglianza e Panopticon: cosa sono e soprattutto dove sono. Quanto siamo controllati?
Violazione della privacy del singolo e delle masse. Cosa comportano?
Dati alla mano, sara' dimostrato il livello di controllo di 10 localita'. 

#### <a name="i29"></a>Random Globaleaks Contributor - Globaleaks [⇧](#sa) 
_Il Progetto Globaleaks_   
[![pptx]({filename}/images/icon/presentation.png)](http://urna.winstonsmith.org/materiali/2011/atti/e-privacy-2011-29-globaleaks-hellais.pdf)
[![mp3]({filename}/images/icon/sound.png)](http://urna.winstonsmith.org/materiali/2011/audio/e-privacy-2011-29-globaleaks-hellais.mp3) 

Una breve introduzione al Progetto Globaleaks.

## <a name="sede"></a>Sede del convegno

La sede del convegno, Palazzo Vecchio è il Municipio di Firenze in
Piazza della Signoria 1. È facilmente raggiungibile, 5 minuti a piedi,
dalla stazione ferroviaria di Santa Maria Novella, dove è anche
possibile arrivare in automobile, utilizzandone il parcheggio
sotterraneo. Dall'aereoporto Amerigo Vespucci sono disponibili taxi
(10 minuti ca.) od autobus dedicato (costo 4 euro, partenze ogni 30
minuti).

## Qualche foto

![V](http://urna.winstonsmith.org/materiali/2011/foto_2011/e-privacy-2011-v_speech.jpg)
![V](http://urna.winstonsmith.org/materiali/2011/foto_2011/IMG00269-20110604-1718.jpg)
![V](http://urna.winstonsmith.org/materiali/2011/foto_2011/IMG_0122.JPG)


###  <a name="bba"></a>Premio Big Brother Award Italia 2011 [⇧](#ve) 

Durante il Convegno, nella mattinata di sabato, si è tenuta la
cerimonia di consegna dei
[Big Brother Award Italia 2011](http://bba.winstonsmith.org/bbai2011.html). Maggiori
particolari sul sito. Questo premio internazionale, che si tiene da 14
anni nei principali paesi europei ed extraeuropei, è un premio in
negativo (come il noto "Tapiro d'oro") che viene assegnato a quelle
persone, associazioni e tecnologie, che peggio hanno fatto alla
privacy degli italiani nell'ultimo anno. Il BBA nel 2010 è stato
assegnato in [ 8 diverse nazioni ](http://www.bigbrotherawards.org/)
oltre l'Italia.

### E-privacy 2011 è stato accreditato come corso di formazione dall'Ordine degli Avvocati di Firenze

La partecipazione ad e-privacy 2011 da parte degli iscritti all'Ordine
ha permessso di ottenere 4 crediti formativi, a scelta in materia
civile o penale. Estratto della delibera: _"Ai sensi del Regolamento
per la Formazione Professionale Continua del Consiglio dell'Ordine
degli Avvocati di Firenze, la partecipazione all'evento denominato
"E-Privacy 20011" consente l'attribuzione di n. 4 crediti formativi
obbligatori in materia Civile o Penale, così come determinato dal
provvedimento del 25 maggio 2011 C.O.A. Firenze".


### Organizzatori di e-privacy

Il convegno ed il premio sono organizzati dal
[ Progetto Winston Smith](http://pws.winstonsmith.org/),
un'associazione senza fini di lucro che si occupa della difesa del
diritto alla privacy in Rete e fuori, con la collaborazione di
[ **Privacy International** ](http://www.privacyinternational.org/) e
di altre associazioni interessate alla difesa dei diritti civili in
Rete[.](immagini_da_non_pubblicare/immagini_da_non_pubblicare.html.)

