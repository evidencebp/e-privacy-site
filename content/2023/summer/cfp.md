Template: event
XStatus: draft
Title: Privacy, AI & Security: un trinomio complesso
Date: 2023-05-01 00:01:00
slug: e-privacy-XXXII-cfp
Category: 2023
lang: it
Num: XXXII
Year: 2023
City: ROMA
Where: Roma
When: 14-15 giugno
Season: summer
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
previd: 2022W
prev: e-privacy-XXXI
nextid:
next:
Organizzatori: pws,asr
Collaboratori: bba
Sponsor: cgt,sikurezza.org,sepel,ush,isgroup,hermes
Patrocini: 
MediaPartner: infomedia,aneddotica,lealternative,hackerjournal
timeline: 10 maggio | 14 maggio | 12 giugno
css: .title-XXXII { font: 25px arial, sans-serif; text-align: center; }   .subtitle-XXX { font: 18px arial, sans-serif; text-align: center; } .avviso { color: red; }

e-privacy XXXII @ Roma
===============================

<div class="title-XXXII">«Privacy, AI & Security: un trinomio complesso»</div>

<div class="subtitle-XXXII">Come impatterà la privacy e la sicurezza degli abitanti di questo pianeta l'avvento prossimo venturo dell'IA?</div>

<br>

<b class="avviso">Attenzione:</b> Questa edizione di e-privacy sarà a numero chiuso. Per iscriversi in lista d'attesa per l'accesso compilare questo <a href="/iscrizione-lista-dattesa-eprivacy.html">form</a>. Grazie.

<br/>


Call for Paper
--------------

Il *Progetto Winston Smith* e l'*Hermes Center for Transparency and
Digital Human Rights* sono lieti di invitarti come relatore all'edizione
primaverile alla trentaduesima edizione di e-privacy, che si terrà in
presenza il 14 e 15 giugno 2023 a Roma, <a href="/e-privacy-XXXII-come-arrivare.html">presso la sede</a> dell'Associazione Stampa Romana, Piazza della Torretta 8.

*Il nostro CfP si chiuderà il 10 maggio 2023*, e la comunicazione di
accettazione ai relatori avverrà *entro il 14 maggio 2023.*

Il tema
-------

Parleremo, tanto per cambiare, di una società in cui una sorveglianza di massa viene considerata "accettabile" da una maggioranza della popolazione, spaventata da criminalità e pandemia. Siamo nelle migliori condizioni per riscrivere le più fosche pagine dei libri di storia e della letteratura distopica.

Se solo ieri i sistemi algoritmici e di deep learning venivano osannati, come dispensatori di benessere e giustizia, pur avendo creato problemi nuovi, essendo viziati dagli stessi pregiudizi dei loro programmatori e dei dati raccolti in modo distorto e poi utilizzati per il loro addestramento, cosa potrà accadere oggi, ora che Modelli Linguistici ben funzionanti e che interagiscono con gli utenti con un linguaggio accattivante e forbito verranno venduti come oracoli di quella verità di cui non conoscono niente?

Non si tratta solo dell'ennesima rivoluzione tecnologica, ma di una delle più grandi operazioni commerciali nel campo della tecnologia, volta non a creare un nuovo mercato ed i conseguenti vantaggi finanziari.

Si tratta del tentativo di far accettare, come qualche anno orsono fu per il riconoscimento facciale, una tecnologia, che fornisce ottimi risultati solo in campi ristretti, come la soluzione ad ogni problema, rendendola vettore per un ulteriore salto di qualità e quantità nel tecnocontrollo generalizzato della popolazione.

Niente limiterà l’abuso sistematico dei nostri dati personali, che finiscono per essere illegalmente acquisiti vendemmiandoli in Rete ed utilizzandoli per creare ed allenare il sistemi . È così implementato un controllo di massa su base tecnologica, non normato a priori e senza limiti precostituiti

Tali sistemi, eredi di manipolazioni avvenute nel recente passato come quelle di Cambridge Analytica, saranno presto in grado di determinare, di riflesso ed in tempo reale il comportamento delle persone, anche nel mondo fisico.

La domanda fondamentale è: possono esistere sistemi alimentati da dati biometrici utilizzabili per fini socialmente utili e rispettosi dei diritti civili i cui rischi non trascendano l’utilità? Chi sta assumendo la responsabilità per la cospicua sottrazione di libertà che questi sistemi introducono? Siamo in grado di verificarne il potere?

E soprattutto, saremo in grado di convincere non solo le aziende ed i governi, ma anche i semplici cittadini a porre freni ad una tecnologia cosi accattivante, gentile, utile, fuffosa .. insomma così (apparentemente) gentle ed "umana".
 

Il convegno
===========

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli. L'approccio è interdisciplinare; dagli specialisti
in informatica ai legali che si occupano di nuove tecnologie, dagli
psicologi agli educatori, dagli operatori privati a quanti operano nel
settore pubblico ed istituzionale.

Le proposte d'intervento
=========================

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali, della
filosofia, dell'informatica e dell'attivismo digitale, della privacy,
della non-discriminazione, della sorveglianza e dei diritti civili
digitali. Verranno prese in considerazione anche proposte su temi
diversi da quello dell'edizione, purché di interesse e di attualità.

Le proposte dovranno contenere:

-   Nome del relatore
-   Eventuale associazione rappresentata
-   Indirizzo di posta di riferimento
-   Email e Recapito telefonico
-   Titolo dell'intervento
-   Durata prevista dell'intervento e dell'eventuale Q&A (15' o 30')
-   Outline dell'intervento (circa 200-300 battute)
-   Necessità di sussidi particolari oltre la videoproiezione
-   Abstract con riferimenti (min 500 max 1500 battute)
-   se disponibile alla pubblicazione del materiale sotto licenza libera
-   se disponibile alla pubblicazione di registrazioni audio
-   se disponibile alla pubblicazione di registrazioni video

**ATTENZIONE: Le proposte dovranno essere presentate tramite questo <a href="/e-privacy-XXXII-proposta.html">form</a>.**

**entro il termine ultimo del 10 maggio 2023**

L'accettazione o meno delle proposte sarà comunicata **entro il 14 maggio 2023**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 12 giugno 2022**.

Di seguito un elenco - non esaustivo - di argomenti pertinenti:

-   Intelligenza artificiale, prospettive, rischi e opportunità
-   Cancel Culture e etica del discorso pubblico
-   Servizi digitali di Stato, informatizzazione obbligatoria, processo
    telematico, giustizia algoritmica.
-   Diritto alla Conoscenza e democrazie avanzate
-   Diritti civili e politici dell'individuo: libertà di espressione,
    riservatezza ed anonimato;
-   Profilazione, geotagging, biometria, riconoscimento facciale
-   Tecnologie della liberazione per l'arricchimento della privacy,
    crittografia e comunicazione sicura.
-   Impatto delle tecnologie di controllo e dell'anonimato sui diritti
    dei lavoratori e degli studenti.
-   Evoluzione dei mercati di dati personali: data retention, analisi
    big-data, circolazione e rivendita
-   Dati personali in rete: captatori, intercettazioni lecite e
    illecite, anonimizzazione, ciclo di vita dei dati raccolti a fini
    d'investigazione criminale o di sorveglianza di polizia.

Gli interventi
==============

Gli interventi saranno effettuati dal vivo oppure in videoconferenza e,
con il consenso dei relatori, registrati in audio ed in video.

I relatori potranno utilizzare documenti, slide o filmati; è apprezzata
la disponibilità del relatore a concedere la pubblicazione del materiale
e delle riprese dell'intervento sotto licenza libera.

L'Organizzazione
=================

Al fine di mantenere la propria indipendenza, il convegno è, come
sempre, **a budget zero**. I relatori ed i partecipanti dovranno
provvedere in proprio alle spese. Eventuali sponsorizzazioni di ditte,
enti, gruppi o associazioni hanno carattere non economico e sono intese
come adesione morale ai temi ed ai principi.

### Gli organizzatori

La manifestazione e' organizzata da:

-   [**Progetto Winston Smith**](http://pws.winstonsmith.org/)
-   [**HERMES**](http://logioshermes.org/) - Centro Studi Trasparenza e
    Diritti Umani Digitali

e da altre organizzazioni, aziende ed associazioni.

### Contatti

Per contatti generali e per la stampa:
[**eprivacy@winstonsmith.org**](mailto:eprivacy@winstonsmith.org), per
contatti con i relatori
[**cfp-eprivacy@winstonsmith.org**](mailto:cfp-eprivacy@winstonsmith.org).

Maggiori informazioni sul sito del Convegno
[**http://e-privacy.winstonsmith.org**](http://e-privacy.winstonsmith.org/).

**Vi aspettiamo**.
