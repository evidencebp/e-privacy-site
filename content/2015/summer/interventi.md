Template: event
Title: La trasparenza e la privacy
Date: 2015-06-04 10:20
Category: 2015
lang: it
Num: XVII
Year: 2015
slug: e-privacy-XVII-interventi
City: Roma
Where: Nuova Sala dei Gruppi<br/>Camera dei Deputati<br/>Via Campo Marzio, 78
When: 2/3 Luglio
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
previd: 2014W
prev: e-privacy-XVI
nextid: 2015W
next: e-privacy-XVIII
Organizzatori: hermes,pws
Collaboratori: al,PI,bba,asr
Sponsor: grusp,sepel,sikurezza.org,ush,cgt,OPSI,csa,aipnet
XPatrocini: 
MediaPartner: senzabarcode, radioradicale,infomedia,lalegatoria


## <a name="speakers"></a>Gli interventi

### <a name="abeti"></a>Riccardo Abeti (Unione Avvocati Europei)
**La condizione di anonimato è un concetto statico o dinamico?**

L'anonimato riveste nel nostro sistema una notevole importanza, in
quanto un dato anonimo è, sostanzialmente, sottratto all’applicazione
della normativa sulla tutela dei dati personali. Tuttavia, la
condizione di dato anonimo è spesso, a torto, intesa come uno status
immutabile; in verità questa condizione è dinamica e, soprattutto,
relativa. Accanto ai concetti di dato anonimo e dato personale occorre
affrontare la categoria dei c.d. quasi-indicatori e il concetto di
pseudonimizzazione. Proviamo a trattare l’argomento alla luce
dell’esperienza empirica ma anche dei provvedimenti dell’Autorità
Garante e dei position paper del Gruppo ex articolo 29.

### <a name="agosti1"></a>Claudio Agosti (HERMES)
**Geopolitica nella rete: le nazioni che hanno i nostri dati**  

Nell'era dell'informazione i dati sono la risorsa fondamentale che,
algoritmi ed analisti, possono trasformare in influenza. Pubblicitaria
? D'intelligence ? Di mercato ? tutte le precedenti. Il progetto
Trackography che questa relazione andrà a presentare, è un
osservatorio globale che analizza l'invasività di agenti traccianti
durante la navigazione. I risultati sono pubblicati in open data e le
analisi sono pensate per mostrare nuove relazioni geopolitiche tra
stati, poiché alcuni stanno investendo ed utilizzando queste risorse
per avvantaggiarsi.

### <a name="agosti2"></a>Claudio Agosti (HERMES)
**Essere come "Uno nessuno e centomila": tecniche d'autodifesa digitale**  

Tutto lo spettro di attacchi informatici esistenti, che vanno dalla 
profilazione non desiderata ad avere il proprio dispositivo sotto il
controllo dell'avversario, aumentano d'impatto e d'efficacia se 
hanno accesso più di una sfera nella vita della vittima.
Avrete sentito di: simulare di essere un tuo famigliare per raggiungere il tuo
lavoro ? o che si possono associare determinate ricerche ad una locazione 
geografica ? È possibile avere i benefici della rete senza incorrere 
in queste correlazioni.
Con uno sforzo più organizzativo che tecnologico si può impostare
una difesa preventiva verso questi scenari d'attacco.

### <a name="aliprandi"></a>Simone Aliprandi (JurisWiki.it)
**L'accesso aperto alle sentenze e i relativi problemi di privacy:
l'esperienza del progetto JurisWiki**

Come sappiamo in molti casi trasparenza e tutela della privacy sono
due forze contrapposte che insistono sullo stesso campo, senza che si
riesca a trovare una situazione di equilibrio. Il caso dei dati
giudiziari pone alcune peculiari problematiche che non è facile
risolvere alla luce della normativa vigente che risulta non sempre
chiara e lineare. I tempi sono maturi perché le informazioni relative
alle numerosissime decisioni emesse dai giudici italiani (e i principi
giuridici che da esse si possono dedurre) non siano più semplice
appannaggio dei professionisti del diritto ma siano finalmente rese
facilmente accessibili a tutti i cittadini. in quest'ottica,
l'esperienza di un nuovo modello di piattaforma per la raccolta, il
commento e la pubblicazione delle sentenze aperto e basato sul
crowdsourcing, com'è quello proposto da JurisWiki, diventa un utile
caso di studio per capire i limiti del diritto ma anche delle prassi
fin qui radicate.

### <a name="aterno"></a>Stefano Aterno
**la sicurezza come diritto di libertà e il ruolo della privacy la
sicurezza come diritto di libertà e il ruolo della privacy nel
prossimo futuro**

La sicurezza come una delle molteplici espressioni del diritto di
libertà uno dei dati, come la riservatezza e al pari di essa
consacrati esplicitamente e implicitamente nella nostra Costituzione.
Una sicurezza quindi conseguentemente democratica che contiene in sè,
come la privacy i valori ed i limiti propri di ciascun dirittto di
libertà. Concetti di sicurezza e privacy adeguati ai tempi e
strettamente legati tra loro e con i diriti sociali in
quell'indissolubile legame che deve esistere tra diritti sociali e
diritti di libertà. Il ruolo della privacy e della sua legislazione
assume in quasto ambito un ruolo di garanzia e di controllo in
funzione di quel giudizio di responsabilità che deve esistere affinchè
quest'apparente dicotomia si mantenga sempre nel giusto equilibrio.

### <a name="barrucci"></a>Tiziana Barrucci (Associazione stampa romana)
**Deontologia professionale dei giornalisti, libertà di espressione, riservatezza e online**

Verifica delle fonti e loro riservatezza, controllo del contenuto in
rete, attenzione ai minori e alle categorie protette, valutazione
delle conseguenze rispetto alla pubblicazione di contenuti
multimediali: questi sono solo alcuni dei temi – sempre più di
attualità – che investono la professionalità giornalistica nelle sue
più profonde pieghe deontologiche. Alla luce delle carte deontologiche
e di altre regole etiche, quali sono le modalità per rapportarsi alle
fonti? Quali quelle più avanzate di esplorazione di Internet per
reperire notizie? E’ chiaro che i cambiamenti in corso come quelli
legati ai nuovi strumenti di comunicazione, le nuove modalità di
interazione con il pubblico, e soprattutto il protagonismo crescente
degli utenti/lettori devono spingere chi fa informazione a cambiare i
propri modelli di lavoro e soprattutto il tipo di offerta che mette a
disposizione. Servono nuovi modelli e nuove regole per gestire il
cambiamento: il panorama mediatico italiano è pronto? Oltre che in
ritardo rispetto alla consapevolezza del funzionamento del mondo della
comunicazione, molti giganti italiani dell’informazione si trovano ad
operare anche in un quadro normativo che rischia di risultare sempre
più inadeguato.


### <a name="cerno"></a>Italo Cerno
**Programmatic Buying e profilazione dell’utente**  

L’intervento si propone di analizzare la negoziazione automatizzata
per l’acquisto e la vendita di pubblicità on-line adeguata ai gusti e
alle preferenze degli utenti (Programmatic Buying) che, da un lato,
consente all’inserzionista di massimizzare il ritorno
dell’investimento della campagna promozionale e, dall’altro,
ridefinisce il ruolo degli operatori pubblicitari rispetto al recente
passato. Alla base di tale strumento vi è il trattamento di enormi
quantità di dati personali degli utenti che vengono adoperati per la
selezione del target dei destinatari dei messaggi promozionali. Verrà
pertanto illustrata la disciplina giuridica della pubblicità “mirata”
e degli strumenti tecnologici adoperati per la profilazione degli
utenti.

### <a name="delvecchio"></a>Davide  Del Vecchio (HERMES)<br/><a name="shakhmirza"></a>Bella Shakhmirza
**deepweb, cos'è e quali sono i suoi contenuti?**

Si parla tanto del deepweb, ma cos’è davvero? E cosa ci si può
trovare?Nel deepweb c’è molto più che Silkroad o altri siti del
genere. Per la prima volta verrà usato un metodo scientifico per
analizzare che tipo di contenuti vengono ospitati sui siti web
presenti nel deepweb.L’analisi verrà effettuata tramite i contenuti
indicizzati da AHMIA, il più grande motore di ricerca del deepweb,
progetto del __Centro Hermes per la Trasparenza ed i Diritti Umani
Digitali__.

### <a name="faini"></a>Fernanda Faini (Circolo dei Giuristi Telematici)
**Il diritto alla conoscenza nei confronti delle istituzioni: verso un Freedom of Information Act italiano.**

"Lo sviluppo della società contemporanea ha comportato l’evoluzione
dell’amministrazione pubblica verso il modello di open government
caratterizzato dai principi di trasparenza, partecipazione e
collaborazione. In particolare il principio di trasparenza ha
conosciuto un crescente interesse da parte della normativa,
particolarmente accentuato negli ultimi anni e culminato nel d.lgs.
33/2013. Il decreto legislativo amplia, rafforza e struttura il
principio di trasparenza e, a tal fine, disciplina quella che si può
definire la “trasparenza necessaria”, che riguarda documenti, dati e
informazioni oggetto di pubblicazione obbligatoria ai sensi della
normativa vigente; il rispetto dell’obbligo viene “corazzato” dalla
possibilità di agire il diritto di accesso civico e di ricorrere a
strumenti di vigilanza e specifiche sanzioni in caso di inadempimento.
Nel diritto vigente, però, tutto ciò che non rientra nella
pubblicazione obbligatoria è sottoposto a quella che si può definire
“trasparenza facoltativa”, dal momento che per i documenti, dati e
informazioni che non sono oggetto di pubblicazione obbligatoria ai
sensi della normativa, la pubblicità è facoltativa per le
amministrazioni, che scelgono quanto far conoscere: la disciplina di
riferimento resta quella del diritto di accesso di cui alla legge
241/1990, che prevede la necessità di una situazione soggettiva
qualificata (interesse diretto, concreto e attuale, corrispondente a
una situazione giuridicamente tutelata e collegata al documento al
quale è chiesto l’accesso) e una motivazione. Di conseguenza, nel
vigente ordinamento italiano esiste un diritto a conoscere
condizionato, di cui devono essere dimostrati l’interesse soggettivo e
la motivazione e che incontra un forte limite nell’inammissibilità di
istanze di accesso preordinate ad un controllo generalizzato
dell’operato delle amministrazioni. Pertanto si tratta di una
trasparenza procedimentale, dal momento che è necessario dimostrare la
propria legittimazione all'accesso e, di conseguenza, non esiste la
libertà di informazione che per essere tale deve spettare a chiunque,
gratuitamente, senza motivazione. In considerazione delle finalità che
il diritto all’informazione permette di conseguire, quali
accountability e prevenzione della corruzione, uguaglianza e
abbattimento di asimmetrie informative, partecipazione e
legittimazione delle amministrazioni pubbliche, è stato previsto
l’inserimento nella Riforma PA della delega finalizzata ad approvare
un Freedom of Information Act italiano, anche in base alle forti
sollecitazioni della società civile, in particolare da parte
dell’iniziativa Foia4Italy (http://www.foia4italy.it). Con il FOIA il
rapporto fra istituzioni e cittadini si rovescia rispetto a quello
attuale e si orienta ad un effettivo open government: non sono i
cittadini a dover dimostrare la propria legittimazione a conoscere un
dato, ma sono le amministrazioni che, laddove intendano negare
l’accesso, devono provare l’esistenza di ragioni, previste da
disposizioni normative, che impediscano di soddisfare l'istanza del
cittadino, il suo right to know. In questo scenario la protezione dei
dati personali assume un rilievo centrale, dal momento che devono
essere necessariamente bilanciati il diritto della persona alla
protezione dei dati personali e il diritto della collettività a
conoscere. L’intervento analizzerà lo stato dell’arte, la proposta di
Freedom of Information Act e il bilanciamento tra il right to know e
il diritto alla privacy.


### <a name="ghiglioni"></a>Marta Ghiglioni (Perani Pozzi Associati --- Università degli Studi di Milano)
**Enterprise Social Network: tra trasparenza dei processi lavorativi e
controllo profilato del lavoratore** di "Ghiglioni Marta (Perani
Pozzi Associati, Università degli Studi di Milano) e Bonavita Simone
(Perani Pozzi Associati, Università degli Studi di Milano)"

Sempre più aziende decidono di adottare, all’interno della propria
struttura “Enterprise Social Network”. Trattasi di specifiche
soluzioni che, al fine di aumentare la produttività, consentono la
libera circolazione del sapere aziendale, mediante uno schema di
funzionamento analogo a quello di un moderno social network.

Una simile struttura permette ai lavoratori di aggiungere contatti,
fare microblogging, partecipare e creare gruppi tematici, pubblicare
contenuti, condividere informazioni personali, ma in via
esclusivamente funzionale al rapporto di lavoro in essere ed alla
attività lavorativa prestata.

I lavoratori sono al giorno d’oggi però anche utenti del web e
fruitori di Social Network.

Tuttavia, se l’iscrizione a Social Network per finalità personali è
una libera scelta di ogni lavoratore/utente, l’adesione ad un ESN è,
di fatto, una imposizione del datore di lavoro.

D’altra parte la percezione di un social network da parte del
lavoratore è quella di strumento di socializzazione. Il lavoratore,
pertanto, tenderà ontologicamente ad usare un ESN ben oltre contesti
lavorativi, non sempre consapevole della quantità di dati che questo
immagazzinerà.

Gli ESN sono dunque una mera declinazione funzionale di strumenti nati
per condividere informazioni e dati relativi alla sfera personale
della vita degli utenti.

Può questa dicotomia essere adeguatamente superata?

Se da una parte vi è un’esigenza di produttività e di trasparenza dei
processi lavorativi, dall’altra parte questi strumenti rischiano di
divenire un potente strumento di controllo a distanza del lavoratore.

La quantità e la qualità di dati raccolti, anche mediante procedure di
profilazione, possono inoltre essere utilizzati per accedere ad una
serie di informazioni, tra cui:
-	da dove si collega il lavoratore, a quale ora, con quale dispositivo;
-	quali sono i soggetti con i quali il lavoratore interagisce meglio;
-	quanto e come lavora il lavoratore;
-	cosa dice nelle chat.

Adeguatamente configurati, in carenza di adeguate informative e giuste
policy, gli ESN sono strumenti destinati a cannibalizzare la privacy
di chi li utilizza, a fronte di un aumento di produttività aziendale
basato non tanto su un controllo a distanza, ma ad un concetto più
evoluto di analisi matematico-statistica di comportamenti.

Come contemperare quindi le ragioni del datore di lavoro e quelle del
lavoratore?"


### <a name="ghirardini"></a>Andrea Ghirardini (HERMES)
**Diritti Civili e "Captatore Telematico"**

Il tema del talk verte in relazione all'idea (malsana) che ha in
essere il governo Italiano di introdurre una riforma della legge sulle
intercettazioni per normare l'uso del ""captatore telematico"" (leggi
trojan di stato). Il talk verte a spiegare quali siano i rischi e i
problemi tecnici relativi, come questo mandi all'aria tutti i diritti
digitali che ne conseguono dall'uso corretto della computer e digital
forensics. Si discuterà quindi di problematiche di privacy, gestione
della fonte di prova, rischi connessi con l'uso di trojan sia a user
sia a kernel level, problematiche legate alla crittografia dei device
e al loro controllo remoto Si porteranno esempi da altri paesi e dai
più famosi trojan governativi prodotti dalle principali società
private che li sviluppano. Le piattaforme di cui si parlerà sono
ovviamente client come PC e tablet e piattaforme mobili. "

### <a name="giorio"></a>Diego Giorio (SEPEL Editrice)
**Privacy e trasparenza: antonimi, sinonimi o variabili indipendenti?
L’esperienza degli Enti Pubblici**  

Privacy e dati personali sono concetti diversi, come trasparenza e
diritto d’accesso, o trasparenza ed Open data. Vediamo cosa
significano, e cosa non significano, alcuni di questi termini. Privacy
e dati personali sono sinonimi? Open data e trasparenza? E soprattutto
esaminiamo come si rapportano fra loro: davvero per avere sicurezza
occorre rinunciare alla privacy? La trasparenza è in antitesi con la
privacy? Gli open data rendono superfluo il diritto d’accesso?
Nell’esperienza della PA ci sono difficoltà nel maggior impegno per la
realizzazione dei report e la pubblicazione dei dati, necessità di
attenzione e professionalità nel gestire cosa occorre pubblicare e
cosa no, come pubblicarlo, come gestire le richieste di accesso, ma ci
sono anche opportunità, oltre che nella crescita professionale, anche
nell’utilizzo di strumenti software più moderni e completi, in
un’ottica di maggiore trasparenza, apertura e d’interconnessione con
le altre banche dati e servizi ai cittadini ed alle imprese. Per
contro si prospettano altre difficoltà: un eccesso di dati può
intasare il sistema, confondere il cittadino ed equivale a non
informare affatto. Una registrazione di protocollo troppo dettagliata
rivela implicitamente dati riservati. Occorre bilanciare correttezza e
completezza d’informazione con la chiarezza e la leggibilità. Inoltre
le leggi sull’archiviazione e lo storno del materiale d’archivio
possono essere incompatibili col diritto all’oblio, inteso in senso
esteso.

### <a name="longo"></a>Valentina Longo
**La trasparenza come fattore chiave della capacità amministrativa
nella Programmazione comunitaria 2014-2020, il caso del Fondo europeo
agricolo per lo sviluppo rurale (FEASR)**

La capacità e l'efficienza amministrativa, strategie e strumenti,
dalle indicazioni previste nell'Accordo di partenariato ai Programmi
operativi 2014-2020. Opportunità e sfide degli open data:
interoperabilità, verificabilità e controllabilità dei flussi di
informazioni nel rispetto della normativa privacy. Il caso del sistema
informativo SFC. Da un'illustrazione generale del tema si passerà alla
descrizione di fattispecie e problematiche particolari e le sfide che
si presentano per la nuova Programmazione

### <a name="mancosu"></a>Giorgio Mancosu (Università di Cagliari)
**Dati pubblici a carattere personale. Apertura incondizionata o esposizione controllata? Travagli interpretativi ed applicativi  intorno al d.lgs. 33/13…In attesa della sua imminente revisione**


Mentre si prepara la revisione e la semplificazione delle disposizioni
in materia di prevenzione della corruzione, pubblicità e trasparenza (
in attuazione della delega contenuta nell’art. 6 del ddl n. 1577 -
cosiddetta “riforma Madia”), prosegue incessante l’opera
d’interpretazione correttiva del d.lgs. 33/13 iniziata all’indomani
della sua entrata in vigore dal Garante privacy. Dalle linee guida
emanate nel 2014 in materia di trasparenza della PA sul web, alle
recentissime modifiche al d.lgs. 36/2006 in materia di riutilizzo
dell’informazione del settore pubblico (che traducono normativamente
gli orientamenti del Garante), si proverà a dar succintamente conto
delle tensioni che continuano a percorrere il regime dei dati pubblici
a carattere personale.

### <a name="micozzi"></a>Francesco Paolo Micozzi (Circolo dei Giuristi Telematici --- Fondazione Italiana per l'Innovazione Forense)
**Privacy e trasparenza: due termini inconciliabili?**  

Trasparenza e Privacy sono, a vicende alterne, invocate ed evocate in
termini contraddittori e spesso antitetici. Si tratta di due istituti
che, in realtà, devono coesistere in perfetta simbiosi. L'intervento
si propone di analizzare gli aspetti normativi che consentono un
bilanciamento tra privacy e trasparenza, si analizzeranno le ipotesi
in cui la trasparenza è soddisfatta da un utilizzo di dati anonimi e
si mostreranno alcuni casi di malpractice in cui la PA invocando la
trasparenza pone in essere dei trattamenti illeciti di dati personali
e casi in cui il cittadino, invocando la privacy, tenta di ostacolare
gli obblighi di pubblicazione per finalità di trasparenza.

### <a name="mula"></a>Davide  Mula (Università Europea degli Studi di Roma)
**Open Data tra tutela del segreto industriale e commerciale e diritto
di accesso ai documenti delle Autorità di regolazione e vigilanza**

L'autore si propone di analizzare il rapporto tra la disciplina
dell'accesso agli atti amministrativi delle Authorities ed il diritto
alla riservatezza dei privati ed alla tutela del segreto industriale e
commerciale delle società. Ricostruito il quadro normativo e le
modalità applicative delineate dalla giurisprudenza del diritto di
accesso ai documenti delle autorità di regolazione, l'indagine mette
in relazione tale disciplina con quella dettata dal d.lgs. n. 196/2003
in materia di data protection e dal d.lgs. n. 30/2005 e dal codice
civile in materia di segreto industriale e commerciale. In
particolare, l'autore si sofferma sulla definizione dei limiti del
diritto di accesso agli atti di procedimenti amministrativi avviati da
autorità di regolazione in relazione alle richieste di sottrazione
all'accesso presentate dai partecipanti al fine di tutelare
informazioni aziendali riservate. Così definito il limite del diritto
di accesso dei terzi, l'autore si interroga sull'impatto che questo ha
sulla disciplina in materia di open data nell'intento di individuare i
principi che assicurino un equo contemperamento degli interessi
coinvolti.

### <a name="pappagallo"></a>Lazzaro Pappagallo (Associazione Stampa Romana)
**Deontologia professionale dei giornalisti, libertà di espressione,
riservatezza e online**  

Alla luce delle carte deontologiche e di altre regole etiche (scritte
e no), qual è il rapporto corretto con le fonti, quali le modalità più
avanzate di esplorazione di Internet per reperire notizie? Il quadro
normativo in cui si trovano a operare i protagonisti dell’informazione
rischia di risultare sempre più inadeguato rispetto ai cambiamenti in
corso. I nuovi strumenti di comunicazione, le nuove modalità di
interazione con il pubblico, il protagonismo crescente degli
utenti/lettori: tutto questo pone esigenze di regolamentazione che
nelle leggi esistenti non sempre trovano risposte adeguate. A ciò
bisogna aggiungere gli aspetti più strettamente connessi alla
deontologia professionale. Verifica delle fonti, controllo del
contenuto in rete, attenzione ai minori e alle categorie protette,
attenta valutazione delle conseguenze rispetto alla pubblicazione di
contenuti multimediali: questi sono solo alcuni dei temi – sempre più
di attualità – che investono la professionalità giornalistica nelle
sue più profonde pieghe deontologiche.

### <a name="pietrosanti"></a>Fabio Pietrosanti (HERMES)
### <a name="reitano"></a>Leonida Reitano (Associazione giornalismo investigativo)
**Open Source Intelligence e qualità dell'informazione giornalistica**  

Gli obiettivi della relazione sono due, il primo è far capire quanto
sia importante la capacità di rimanere indipendenti dalla fonte per il
giornalismo investigativo e quindi di sviluppare indagini limitando il
ruolo delle fonti confidenziali. Il secondo è spiegare come si
sviluppa una indagine OSINT, quali sono i tools e i metodi per trovare
informazioni su persone fisiche, società, indagini e procedimenti e di
usare in maniera professionale la suite Google e i vari motori di
ricerca speciali.

### <a name="rodolfi"></a>Alessandro Rodolfi (HERMES)<br/><a name="somma"></a>Emmanuele Somma (Progetto Winston Smith --- HERMES)

Il digital whistleblowing si è affermato come stumento principale per
affrontare e vincere i problemi di cattiva gestione aziendale connessa
con pratiche di malversazione o corruzione e come strumento di
segnalazione di informazioni riservate di interesse pubblico. Non
tutte le iniziative di whistleblowing sono uguali. La relazione prende
in esame le dimensioni informative che è possibile esplorare nella
valutazione di una iniziativa di whistleblowing per costruire un
indicatore immediato di valutazione indipendente della maturità
dell'iniziativa in modo che che un potenziale segnalante possa
valutare adeguatamente rischi e opportunità reali nell'utilizzo dei
sistemi di gestione del whistleblowing.

### <a name="vacca"></a>Manuela Vacca
**Cittadini trasparenti? Informazione e Internet delle Cose**

Nella scorsa edizione di E-privacy avevo iniziato a immaginare come il
giornalismo dovesse approcciare l'Internet delle Cose, la miriade
sterminata di oggetti interconnessi capaci di raccogliere e scambiare
informazioni, di seguire gli individui in ogni loro attività. E ora,
mentre cresce tumultuosamente un'entusiastica diffusione di oggetti
IoT, è mutata la cosapevolezza dei cittadini e degli operatori
dell'informazione o siamo ancora all'anno zero? Sapremo trovare un
confine o la combinazione tra IoT, sistemi di localizzazione e
wearable device ci renderà tutti cittadini trasparenti?

### <a name="vaciago"></a>Giuseppe Vaciago (Tech & Law Center)
**Cyber security e Robotics: una sfida ancora poco conosciuta**

L’estrema rapidità con cui in questi ultimi anni la robotica si è
sviluppata non ha consentito di valutare adeguatamente sia il fenomeno
della criminalità informatica (che potrebbe sfruttare le vulnerabilità
dei sistemi operativi dei robot per finalità illecite), sia quello dei
movimenti hacker che potrebbero opporsi alla robotica in quanto
“colpevole” di rimpiazzare il “lavoro umano” in molti settori. Per
portare alcuni esempi concreti, nel 2013 DARPA (Defense Advanced
Research Projects Agency) ha finanziato un progetto di due
ricercatori, Charlie Miller e Chris Valasek, entrambi esperti in cyber
security, che aveva l’obiettivo di dimostrare la vulnerabilità dei
vari software che gestiscono da remoto un autoveicolo, al fine di
sensibilizzare l’industria del settore automotive a sviluppare
software più sicuri . I due ricercatori hanno sfruttato il fatto che
sempre più spesso i veicoli moderni sono connessi in Rete per poter
aumentare la loro gamma di servizi. Tale scelta, ormai obbligata nel
caso della robotica, rende sicuramente più semplice per un cyber
criminale sferrare un attacco che può avere effetti non
particolarmente rilevanti come ad esempio l’azionamento del clacson o
il controllo del sistema di climatizzazione, oppure avere effetti
decisamente più seri da un punto di vista di sicurezza, come quello di
bloccare il funzionamento del freno a di acquisire il controllo del
volante. In ambito militare, i rischi sono già noti da tempo,
soprattutto se si considerano gli investimenti in termini di robotica
che molti governi stanno facendo in tutto il mondo. Il 4 dicembre del
2012, il Governo iraniano ha ufficialmente dichiarato di aver preso
possesso di un drone militare statunitense (Sentinel RQ-170) al
confine tra Iran e Afghanistan. Le perfette condizioni del velivolo
dopo la sua “cattura” hanno fatto supporre agli esperti del settore
che fosse avvenuto un attacco informatico da parte del Governo
iraniano. Attraverso questa operazione militare, l’Iran ha quindi
potuto ottenere informazioni sensibili sulle altre missioni americane
in corso e soprattutto comprendere il funzionamento del drone in modo
da poter controllare i droni americani in caso di attacco. Infine,
Todd Humphrey, ricercatore dell’Università del Texas, ha dimostrato
che spendendo circa 1.000 dollari è stato in grado di effettuare un
“GPS spoofing” di un drone civile prendendo così il pieno controllo
del velivolo . Attraverso tale tecnica di attacco è possibile generare
un segnale GPS fasullo in grado di far cadere in errore anche i
sistemi di navigazione più evoluti che utilizzano il segnale
“malevolo” per le triangolazioni e vengono indirizzati verso la
destinazione voluta dall’attaccante. Alle stesse conclusioni è
arrivata anche Missy Cummings, professoressa di aeronautica e
astronautica del MIT . Nel 2014 tali speculazioni possono apparire
esagerate, ma si consideri che alcuni studi prevedono che, entro il
2030, ogni famiglia sarà dotata di un robot e che gli investimenti
previsti nel settore della robotica entro il 2020 sono stimati in 100
miliardi di dollari. Questi dati non possono non far riflettere
sull’importanza di prevedere sistemi adeguati per proteggere il robot
o il drone da attacchi informatici. In definitiva, se è sicuramente
importante la sicurezza “fisica” del robot attraverso il rispetto
delle normative nazionali e comunitarie in materia (c.d. “Direttiva
Macchine”), lo è altrettanto la sicurezza informatica del sistema
operativo che gestisce il robot o il drone. In questo contesto
particolarmente complesso, è importante trovare un bilanciamento di
interessi tra le esigenze di tutelare la sicurezza dei cittadini e
quella di rispettare i principi della privacy.

### <a name="vantaggiato"></a>Daniele Vantaggiato (SingleID Inc.)
**Account usa e getta. Tagliamo il filo che lega la nostra password ai
nostri dati**

Per profilare un utente non c'è modo migliore che chiedergli,
gentilmente, di creare un account. Ma che fine fanno questi dati? I
recentissimi casi di adultfriendfinder (e di ogni data-breaches in
generale) e radioshack (cambio di proprietà del custode dei dati)
dimostrano che ogni account lascia una impronta digitale ben più
grande di quanto un utente può pensare. Una alternativa è possibile:
SingleID ha sviluppato un sistema di login che inverte l'attuale
processo di identificazione. Lo smartphone diventa il repository dei
propri dati, e chi vuole identificare un utente deve chiedere il
permesso di accedere ai dati salvati nello smartphone dell'utente.
Invece di creare account su database remoti, si può far utilizzare lo
storage dello smartphone a chi ci vuole identificare. I vantaggi sono
per tutti. Per gli utenti Nessuna azione di compilazione form Nessuna
password da ricordare Piena consapevolezza della propria impronta
digitale Per i siti compatibili Ricezione di dati sempre aggiornati
Mai più data-breaches.

### <a name="vertua"></a>Valerio Vertua (CSA ITALY)
**Garante Privacy e profilazione on line**

Il Garante Privacy ha pubblicato, ai primi di maggio 2015, delle linee
guida in materia di trattamento di dati personali per la profilazione
on line. Queste dovranno essere adottate da tutti i soggetti stabiliti
su territorio nazionale che forniscono servizi on line, quali motori
di ricerca, posta elettronica, mappe on line, social network,
pagamenti elettronici, cloud computing. L’intervento ha, quindi, lo
scopo di illustrare, seppure schematicamente, queste linee guida
correlandole anche con il provvedimento in materia di “cookies” e
mettendo in luce alcune possibili criticità nella loro applicazione ma
anche nelle potenziali ricadute economiche per il nostro Paese.

### <a name="vieri"></a>Giovambattista Vieri (ENT srl)
**Effetti collaterali**

Una relazione sugli effetti collaterali riscontrati/riscontrabili
dalle attuali tendenze sul traffico dati, sulla volonta' di controllo
delle attivita' degli attori presenti su internet (attori umani o
meno). Il tutto con esempi e use case che comprendono l'uso di
transazioni anche finanziarie come sistema di comunicazione, eventi
trigger, capacita' di controllo delle azioni utente, profilazione
delle azioni e preferenze di un utente con o senza cookie, senza
negarci un breve esame delle nuove possibilita' del web-storage.

### <a name="zugnaz"></a>Efrem Zugnaz (Progetto Graesanus)
**Emergenza o Prevenzione sui temi di Internet a Scuola**

Sui siti istituzionali si trovano molte informazioni sull'impatto
delle nuove tecnologie, si vedono moltissimi programmi sull'affrontare
le emergenze (Cyberbullismo, privacy, stalking, etc.) Sono a porre
l'attenzione, riguardo la prevenzione delle azioni giovanili a rischio
riguardanti i comportamenti digitali. In Italia l'impressione è quella
della cultura dell'emergenza, senza a volte pensare che per i temi
come la cura dell'Identità digitale e i diritti dei cyber cittadini
hanno bisogno di prevenzione. La prevenzione è adozione di programmi
che non siano risposte tecnologiche ma consapevolezza e cultura.


## Le Tavole rotonde

### <a name="oblio"></a>Trasparenza, privacy, diritto all'oblio e reputazione digitale
#### <a name="sarzana"></a>Fulvio Sarzana
#### <a name="flora"></a>Matteo G.P. Flora (The Fool srl --- HERMES)
#### <a name="fuxa"></a>Francesca Romana Fuxa Sadurny
#### <a name="monteleone"></a>Alessandro Monteleone

Dal maggio 2014 si è parlato ininterrottamente di diritto all'oblio.
la relazione analizzerà la ""giurisprudenza"" del Garante privacy in
tema di diritto all'oblio. Il Garante è intervenuto già in svariate
occasioni, precisando anche recentemente che il proprio intervento non
avrebbe riguardato le informazioni relative a soggetti pubblici, o,
comunque di rilevante interesse pubblico. La relazione analizzerà i
criteri adottati dallo stesso ufficio del Garante, paragonandoli a
quanto fa invece Google con i moduli relativi al diritto all'oblio.

La materia del Diritto all'Oblio, nuova e sicuramente di interesse, ha
creato una pletora di “realtà” nuove o “riciclate"" che si sono
improvvisate esperte in una tematica complessa e di confine tra il
panorama tecnologico e quello legale. La gestione ""artigianale"" sia
delle richieste che delle azioni di ""rimozione"" e la scarsa
competenza dei mezzi tecnologici di publisher e auto-proclamatisi
“esperti reputazionali"" creano attualmente una situazione
estremamente rischiosa dove i più determinati possono agilmente
approfittare delle supposte “cancellazioni” e “de-indicizzazioni"" per
l'approvvigionamento di informazioni sensibili. Dallo “Streisand
Effect"" agli archivi delle rimozioni, dai sistemi di indicizzazione
dei contenuti rimossi ai repository di richieste, sino agli elenchi di
utenti in cerca di “pulizia"" una serie di casi eclatanti di
mala-deindicizzazione pronti a scatenare contro il malcapitato
soggetto che richiede o ha richiesto ""l'Oblio"" un danno
reputazionale infinitamente maggiore.


### <a name="sentenze"></a>Sentenze online tra trasparenza e privacy: un conflitto etico.
#### <a name="blengino"></a>Carlo Blengino
#### <a name="ciurcina"></a>Marco Ciurcina (StudioLegale.it)
#### <a name="gallus"></a>Giovanni Battista Gallus
#### <a name="senor"></a>Monica A. Senor (Nexa Center for Internet & Society --- Circolo Giuristi Telematici)


La Suprema Corte di Cassazione ha reso disponibili, a partire dal
luglio 2014, sul proprio sito Internet le pronunce emesse dalle
sezioni civili dei Giudici di legittimità. Sentenze ed ordinanze sono
pubblicate integralmente, ovverosia con nomi e cognomi per esteso di
tutte le persone coinvolte nei processi.

Ai processi civili si sono aggiunti, a partire dal 25 gennaio 2015, i
provvedimenti emanati negli ultimi cinque anni dalle sezioni penali
della Corte, con la pubblicazione (per lo più in forma integrale) di
oltre 250.000 provvedimenti.

Si tratta di un patrimonio conoscitivo di inestimabile valore, ma la
pubblicazione integrale, soprattutto in presenza di dati inerenti lo
stato di salute e la vita sessuale, pone complessi interrogativi.

Come conciliare la pubblicità e la accessibilità delle sentenze con le
(legittime) esigenze di tutela dei dati personali?


