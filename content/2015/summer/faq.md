Title: FAQ per i relatori
Date: 2015-05-05 10:20
Category: 2015
templete: event
lang: it
Num: XVII
Year: 2015
slug: e-privacy-XVII-faq-relatori
City: Roma
Where: Nuova Sala dei Gruppi<br/>Camera dei Deputati<br/>Via Campo Marzio, 78
When: 2/3 Luglio
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate


Questa FAQ è dedicata ai relatori di eprivacy 2015.

Contiene le informazioni essenziali per consegnare il proprio
materiale all'organizzazione, arrivare alla sede del convegno e tenere
il proprio intervento. Se necessario la FAQ sarà aggiornata e resterà
disponibile sul sito all'indirizzo

[http://e-privacy.winstonsmith.org/e-privacy-XVII-faq-relatori.html](http://e-privacy.winstonsmith.org/e-privacy-XVII-faq-relatori.html)

Per altre domande contattare direttamente la
[segreteria](mailto:segreteria@winstonsmith.org).

Per sintetizzare quello che è scritto più estesamente dopo:

- [se vuoi proiettare le tue slides **è obbligatorio**
consegnarle entro il 29 Giugno](#proiezione)

- [**è opportuno** consegnare anche una versione stampabile delle
slides (handouts)](#handouts)

- [**è possibile** consegnare anche altro materiale a tua discrezione](#materiale)

- [eventuali rinunce vanno comunicate immediatamente](#rinunce)

- [per informare di contrattempi o per comunicare con l'organizzazione
  usa **esclusivamente** l'indirizzo email ](#contrattempiprima)
  [segreteria@winstonsmith.org](mailto:segreteria@winstonsmith.org)

- [arriva in sala all'inizio del tuo **blocco* di interventi](#arrivi)

- [**è necessario** comunicare tempestivamente eventuali arrivi in
  ritardo: l'organizzazione non ti garantisce lo svolgimento
  dell'intervento se sei in ritardo (né che il tuo spazio possa essere
  coperto da altri).](#ritardo)

- [per ogni contrattempo è possibile rivolgerti (via SMS o Whatsapp) ai
referenti dei relatori di Giovedì e Venerdì.](#contrattempidurante)


# <a name="proiezione"></a>Posso proiettare delle slides?

Certamente! Per le slide, i servizi tecnici della Camera mettono a
disposizione un PC Windows e il proiettore.

Le slide da proiettare dovranno essere consegnate **entro e non oltre
il 29 Giugno** in uno dei due formati supportati (pdf o powerpoint).
La consegna in ritardo significa **non** poter avere il supporto delle
slides.

Il computer a disposizione è connesso ad Internet e permette la
normale navigazione Web (entro limiti ragionevoli).

Le slides consegnate saranno inoltrate ai servizi tecnici della
Camera che le faranno trovare disponibili sul PC.

Non sarà possibile collegare un computer personale al proiettore.

Non è possibile scaricare sul PC slides da chiavette USB.

Potrebbe essere possibile (ma a vostro rischio e pericolo) usare
slides direttamente online (Prezi, Keynote iCloud, ecc.) in questo
caso però *nessuno vi offrirà supporto*.

Nella consegna dei file rispettare le seguenti regole.

Consegnare **un unico** file per le slide da proiettare (in formato ppt(x)
o un pdf) caricandolo attraverso l'applicazione sulla pagina:

[http://j.mp/eprivacy-slides](http://j.mp/eprivacy-slides)

Indicare come parola d'ordine *JULIA*, inserire il cognome e l'email
del relatore, il giorno dell'intervento e come tipo del materiale

* Slide proiettabili (PPT) o,
* Slide proiettabili (PDF) 

Se non funziona l'applicazione online di consegna vedere [qui](#viaemail)

# <a name="handouts"></a>Handouts / Slide stampabili

Le slides NON saranno stampate ma verranno divulgate online dopo
l'evento in un formato adatto alla stampa. In particolare in queste
slide dovrebbero essere eliminate tutte le eventuali animazioni o
transizioni presenti nelle slides proiettabili (programmi come Keynote
o Power Point hanno opzioni specifiche per realizzare gli handout
delle slides).

Come per le slide proiettabili nella consegna dei file rispetta le
seguenti regole.

Consegna UN solo file per le slide da stampare (solo in formato pdf)
caricandolo su questa pagina:

[http://j.mp/eprivacy-slides](http://j.mp/eprivacy-slides)

Indica come parola d'ordine JULIA, inserisci il tuo cognome e l'email,
il giorno dell'intervento e come tipo del materiale

* Handouts (slide stampabili) (PDF) 

Se non funziona l'applicazione online di consegna vedere
[qui](#viaemail)

# <a name="materiale"></a>Altro materiale

Se vuoi distribuire altro materiale puoi di nuovo usare il pannello di
consegna allo stesso modo.

Puoi consegnare più file (purché il nome del file che alleghi sia diverso) 
caricandolo sempre sulla pagina:

[http://j.mp/eprivacy-slides](http://j.mp/eprivacy-slides)

Indica come parola d'ordine JULIA, inserisci il tuo cognome e l'email,
il giorno dell'intervento e come tipo del materiale

* Materiale aggiuntivo (PDF)
* Materiale aggiuntivo (RTF)
* Materiale aggiuntivo (ALTRO)

Se non funziona l'applicazione online di consegna vedere
[qui](#viaemail)

# <a name="rinunce"></a>Se voglio rinunciare all'intervento?

Se per qualche motivo di forza maggiore doveste rinunciare
all'intervento comunicatelo all'organizzazione prima possibile. 

# <a name="contrattempiprima"></a>Se ho dei contrattempi o necessito informazioni prima del convegno?


Per qualsiasi informazione e comunicazione verso l'organizzazione è
necessario SCRIVERE un'email all'indirizzo
[segreteria@winstonsmith.org](mailto:segreteria@winstonsmith.org).

Leggiamo tutto quello che ci arriva e talvolta lo capiamo persino, ma
se non vi rispondiamo è perché la cosa che ci avete chiesto ci sta
ponendo dei problemi, finché non li risolviamo non possiamo
rispondervi. Non date comunque per scontato che la vostra
comunicazione equivalga alla nostra accettazione.

# <a name="arrivi"></a>Quando devo arrivare?

Vi chiediamo di prendere posto sul palco all'inizio delle sessioni a
quindi **essere presenti almeno 5 minuti prima della vostra sessione**
con l'orario indicato sotto. Se arrivate in sala in precedenza
sappiate che in prima fila sotto il podio saranno disponibili sei
posti dedicati ai relatori della sessione successiva.

Giovedì 2:

Blocco | Relatori
---- | ----
Ore 08.00-10.45 |  Giorio, Aterno, Rodolfi/Somma
Ore 11.00-12.00 |  Micozzi, Aliprandi
Ore 12.00-13.30 |  Sarzana, Fuxa, Flora, Monteleone
Ore 14.40-16.45 |  Barrucci, Reitano, Vantaggiato, Ghirardini, Agosti

Venerdì 3:

Blocco | Relatori
---- | ----
Ore 09.00-11.15 |  Vieri, Vacca, Agosti, Del Vecchio/Shakhmirza, Vaciago
Ore 11.30-13.30 |  Abeti, Vertua, Ghiglioni, Cerno
Ore 14.45-16.15 |  Barrucci, Longo, Zugnaz, Mancosu, Faini
Ore 16.45-18.00 |  Mula, Pappagallo, Senor/Blangino/Gallus

Il tavolo presente sul palco permette la presenza di 6 relatori.

È gradito che i relatori non lascino il tavolo dopo l'intervento fino
alla successiva pausa.

# <a name="ritardo"></a>Se sto arrivando in ritardo?

Allo stato attuale NON sono possibili modifiche dell'agenda del
convegno. Organizzatevi per arrivare in tempo per l'intervento. Se per
qualche motivo di forza maggiore doveste arrivare tanto in ritardo da
non poter iniziare il vostro intervento in tempo cercate di
comunicarcelo il prima possibile (indicando con precisione l'entità
del ritardo massimo presumibile) in modo da vedere se ci è possibile
organizzare un'inversione tra i talk del programma. Nel caso che
questo non sia possibile l'intervento potrebbe essere sostituito o,
nella peggiore delle ipotesi, rimanere vuoto.


# <a name="contrattempidurante"></a>Se ho un contrattempo o necessito informazioni DURANTE il convegno?

Il referente dei relatori per il giorno Giovedì 2 è **Diego Giorio**
per il giorno Venerdì 3 è **Marco Calamari**.

Dovreste aver ricevuto i numeri di cellulare via email. Registrateli
per qualsiasi evenienza.

**È inutile telefonare!**

Mandate un messaggio SMS o Whatsapp e spiegate se possibile brevemente
il problema, il referente richiamerà appena può o, se siete in sala,
chiederà di incontrarvi al banco della reception.

# <a name="viaemail"></a>Se l'applicazione di consegna non funziona  come consegno le slides o altro materiale?

Solo se l'applicazione online non dovesse funzionare spedire le slides
via email alla [segreteria](mailto:segreteria@winstonsmith.org)
indicando le stesse informazioni nel soggetto del messaggio in questo
modo:

    Oggetto: JULIA - <COGNOME> - <GIORNO> - <TIPO>

ad esempio:

    Oggetto: JULIA - SMITH - GIO - Slide proiettabili (PDF)

allegando il file al messaggio.

