Template: event
Title: La trasparenza e la privacy
Date: 2015-04-22 10:20
Category: 2015
lang: it
Num: XVII
Year: 2015
slug: e-privacy-XVII-cfp
City: Roma
Where: Nuova Sala dei Gruppi<br/>Camera dei Deputati<br/>Via Campo Marzio, 78
When: 2/3 Luglio
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
previd: 2014W
prev: e-privacy-XVI
Organizzatori: hermes,pws
Collaboratori: PI,bba,asr
Sponsor: grusp,sepel,sikurezza.org,ush,cgt,OPSI,csa,aipnet
XPatrocini: 
MediaPartner: senzabarcode,radioradicale,infomedia

### È ormai **chiuso**  il Call for Paper di e-privacy 2015 spring edition

Il ** 2 e 3 luglio 2015 ** (giovedì e venerdì) a Roma si svolgerà **e-privacy 2015 _spring edition_**.

Il tema dell‘edizione 2015 è:

**La trasparenza e la privacy**: _il bilanciamento tra le necessità di trasparenza e pubblicità, e le aspettative di rispetto della privacy, dell’anonimato e della segretezza._

Sin dal 2002 ad e-privacy si sono confrontate le tematiche di un mondo sempre più digitale ed interconnesso, nel quale le possibilità di comunicazione ed accesso alla conoscenza crescono continuamente, come pure crescono le possibilità di tecnocontrollo degli individui sin nei più intimi dettagli. L’approccio è interdisciplinare; dagli specialisti in informatica ai legali che si occupano di nuove tecnologie, dagli psicologi agli educatori, dagli operatori privati a quanti operano nel settore pubblico ed istituzionale.

Verranno prese in considerazione anche proposte su temi diversi da quello dell'edizione, purché di interesse e di attualità.

Il comitato organizzatore valuterà proposte in ambito tecnologico, legale, istituzionale e giurisprudenziale, delle
scienze sociali, della filosofia, dell'informatica e dell'attivismo digitale, della privacy, della non-discriminazione,
della sorveglianza e dei diritti civili digitali.

Di seguito un elenco - non esaustivo - di argomenti pertinenti:

 - Diritti individuali: libertà di espressione, riservatezza ed anonimato
 - Videosorveglianza, sorveglianza delle comunicazioni e diritti umani
 - Sorveglianza e privacy sul posto di lavoro e nelle scuole
 - Profilazione degli utenti di servizi telematici
 - Data retention; incrocio, circolazione e rivendita dei dati personali
 - Geotagging, privacy locazionale e nuovi diritti civili digitali
 - Privacy e Anonimato nelle pratiche organizzative aziendali
 - Controllo degli utenti sui dati; oscuramento. crittografia ed anonimizzazione
 - Raccolta dei dati personali in rete, intercettazioni lecite ed illecite
 - OpenData e Privacy; privatizzazione e protezione dei dati pubblici
 - Raccolta, protezione, conservazione e distruzione di dati utili per indagini
 - Diritto all'Oblio
 - Sorveglianza ed investigazione criminale
 - Complessità della protezione dei dati
 - Processo telematico, avvocati telematici e privacy.

Gli interventi saranno effettuati dal vivo e, previo consenso dei relatori, registrati in audio ed in video. I relatori potranno utilizzare documenti, slide o filmati, e gli interventi dovranno avere una durata compresa fra 15 e 45 minuti, incluso il tempo per Q&A. Potranno essere proposti anche interventi in videoconferenza.

È apprezzata la disponibilità del relatore a concedere la pubblicazione del materiale prodotto e delle riprese
dell’intervento sotto licenza libera.

Al fine di mantenere la propria indipendenza, il convegno è, come sempre, a budget zero. 
I relatori ed i partecipanti dovranno provvedere in proprio alle spese di viaggio e soggiorno. 

Eventuali sponsorizzazioni di ditte, enti, gruppi o associazioni hanno carattere non economico
e sono intese come adesione morale ai temi ed ai principi

Le proposte dovranno contenere:

 - Nome del relatore
 - Eventuale associazione rappresentata
 - Indirizzo di posta di riferimento
 - Recapito telefonico
 - Titolo
 - Durata prevista dell'intervento e dell'eventuale Q&A
 - Outline dell'intervento (circa 200-300 battute)
 - Necessità di sussidi particolari oltre la videoproiezione
 - (facoltativo) Abstract con riferimenti (meno di 1500 battute)
 - se disponibile alla pubblicazione del materiale sotto licenza libera
 - se disponibile alla pubblicazione di registrazioni audio
 - se disponibile alla pubblicazione di registrazioni video

Le proposte di intervento potranno essere presentate utilizzando il form disponibile a questo [form](/e-privacy-XVII-proposta.html)

Le proposte dovranno pervenire al comitato scientifico **entro il termine ultimo del 1 giugno 2015**.

L'accettazione o meno delle proposte sarà **comunicata entro l'8 giugno 2015**.

Gli elaborati, slide o relazioni dell'intervento dovranno pervenire in forma elettronica all’indirizzo [ eprivacy@winstonsmith.org](mailto:eprivacy@winstonsmith.org), **entro il 29 giugno 2015**.


### Sede di e-privacy 2015 spring edition


La sede di e-privacy 2015 spring edition sarà la [ Nuova Sala dei Gruppi ](http://leg16.camera.it/585?raccolta=1082&rcgrp=Altri+Palazzi&Altri+Palazzi+%2F+Palazzo+dei+Gruppi+) presso la Camera dei Deputati, Via Campo Marzio 78.

![La foto di Umberto Battaglia è tratta da http://leg16.camera.it/](http://leg16.camera.it/fotoac/?img=2328/0000/01308d88568e/BAT_7795.JPG)

### Organizzazione

La manifestazione e’ organizzata da HERMES - Centro Studi Trasparenza e Diritti Umani Digitali e dal Progetto Winston Smith. .

 - [HERMES](http://logioshermes.org/) \- Centro Studi Trasparenza e Diritti Umani Digitali.
 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori.

### Contatti

Per contatti generali e per la stampa: [eprivacy@winstonsmith.org](mailto:eprivacy@winstonsmith.org), per i relatori [cfp-eprivacy@winstonsmith.org](mailto:cfp-eprivacy@winstonsmith.org).


