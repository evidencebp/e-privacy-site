Title: e-privacy 2010 - Deanonimizzazione e Censura
Date: 2010-04-03 10:20
Category: 2010
Tags: 2010, eprivacy
lang: it

_"La paranoia è una virtù." - Anonimo, 1984_

## E-privacy 2010

Il 28 e 29 maggio a Firenze in **Palazzo Vecchio** ([Sala della Miniatura](img/salaminiature_small.png)) si e' svolta **l'edizione 2010 di e-privacy** , il convegno dedicato ai problemi della privacy nell'era digitale.   
**E' rimasto invenduto su Ebay il [trofeo quadruplo](http://cgi.ebay.it/ws/eBayISAPI.dll?ViewItem&item=120577354864) dei Big Brother Awards, vinto da Facebook;** chi lo volesse puo' scrivere direttamente ad info@winstonsmith.org .   
**BREAKING NEWS! Con poco piu' di un anno di ritardo, sono finalmente disponibili i video degli interventi dell'edizione 2009. **   
Vi consigliamo di guardarli e di non aspettare quelli del 2010 che non sono stati fatti; li trovate nella sezione 2009 [ "Interventi"](./2009/interventi.html).   

Hanno sbagliato tutto? Abbiamo sbagliato tutto??   
L'anonimizzazione dei dati personali tramite la rimozione di dati identificativi e'
una delle pietre fondanti del quadro tecnico e legislativo, sia italiano che comunitario
ed internazionale. Dati personali e sensibili anonimizzati vengono abitualmente elaborati,
scambiati e commercializzati in maniera legale anche in Italia.   
Purtroppo, recenti progressi nelle tecniche di incrocio di dati personali,
ben riassunte nella recente paper di Paul Ohm ["Broken promises of privacy: responding to the surprising failure of anonymization"](http://papers.ssrn.com/sol3/papers.cfm?abstract_id=1450006)
hanno non scosso ma abbattuto completamente l'edificio tecnico-normativo della 196/2003 che
considera l'anonimizzazione la piu' sofisticata barriera eretta a difesa dei dati personali
e sensibili.   
Se ne saranno accorti, o meglio se ne vorranno accorgere, gli addetti ai lavori?   
E pur confidando che il Garante per la Protezione dei Dati Personali si sia attivato
sul piano tecnico-legislativo, nel mondo reale tecniche sempre piu' sofisticate di analisi
dei dati della Rete rendono non solo possibile, ma anche economico, costruire banche dati
globali di dati personali e sensibili, reti di relazioni e profili personali.   
Si tratta di una raccolta di dati personali e sensibili ottenuta non violando banche dati
superprotette, ma semplicemente assemblando e fondendo archivi del tutto leciti, facilmente
disponibili ed apparentemente abbastanza innocui.   
Aziende molto lontane dall'attenzione anche degli esperti del settore producono e vendono
sofisticati prodotti e servizi di ricostruzione del traffico di rete, che permettono di
estrarre intelligence e dati personali direttamente dai flussi dati a livello dei provider.   
Se a tutto questo aggiungiamo l'enorme mole di dati personali e sensibili che dalle comunita'
sociali come Facebook e Twitter si sta riversando in basi di dati private, e' facile
ipotizzare che se il "Database di Tutti" ancora non esiste, certo ne esistono molte versioni
parziali sparse in giro per aziende, agenzie e enti pubblici.   
Ma nonostante la tendenza a disinteressarsi della propria privacy in cambio di comodi servizi
gratuiti imperversi, una minoranza di utenti continua a studiare, programmare e diffondere
servizi e software per la protezione dei dati personali.   
Una protezione che si dimostra essere essenziale in regimi a bassa democrazia, come hanno
mostrato anche sui media le vicende Cinese, Iraniana, Tibetana e Birmana, e che gradualmente
diventa necessaria anche per gli utenti occidentali, che si trovano o limitati nell'uso
della Rete o spinti ad esercitare i loro diritti in rete in recinti che possono essere e
sono completamente monitorati e tracciati .   
Ma non c'e' bisogno di spostarsi da nostro paese per scoprire una nazione in cui la struttura
della stessa Rete e' stata sovvertita al fine di permettere censure estese alla generalita'
della popolazione ed a qualsiasi forma di espressione che utilizzi il web.   
Il disinteresse e la totale disinformazione della gran parte di coloro che pure operano
quotidianamente nella Rete verso queste situazioni legislative e tecnologiche rende il
quadro italiano identico a quello dei predetti "paesi a democrazia limitata'.   

Nella sezione "Interventi" sono disponibili gli ** [ atti ](interventi.html) e le [ registrazioni audio ](interventi.html) ** del convegno.   
Trovate tutte le informazioni sull'edizione [2009](2009) e su quelle precedenti nelle apposite sezioni delle edizioni pregedenti del sito.   
Nelle sezioni storiche sono sempre disponibili gli atti e le registrazioni audio complete.

###  Big Brother Award Italia 2010 

Durante il Convegno, nella mattinata di sabato, si e' tenuta la cerimonia di consegna
dei [Big Brother Award Italia 2010](http://bba.winstonsmith.org).
Questo premio internazionale, che si tiene da 13 anni nei principali paesi europei ed
extraeuropei, è un premio in negativo (come il noto "Tapiro d'oro") che viene assegnato
a quelle persone, associazioni e tecnologie, che peggio hanno fatto alla privacy degli
italiani nell'ultimo anno.   
Il BBA nel 2009 e' stato assegnato in [ 8 diverse nazioni ](http://www.bigbrotherawards.org/)
oltre l'Italia; [ qui ](https://bba.winstonsmith.org/bbai2009.html) trovate la cerimonia di
premiazione dello scorso anno.  

### <a name="programma"></a>Programma del Convegno
 
#### <a name="ve"></a>Venerdì 28 Maggio

**Inizio** | **Fine** | **Relatore** | **Titolo** 
--- | --- | --- | --- | ---
**09:00** | **09:20** || **Registrazione partecipanti**   
**09:20** | **09:30** || Saluto degli organizzatori | Leonardo Maccari   
**09:30** | **10:00** | [Deanonimizzazione: cos'e' e perche' nessuno ci aveva pensato prima](#i1) | Marco A. Calamari   
**10:00** | **10:45** | [Airport Guantanamo](#i2) | Alberto Cammozzo   
**10:45** | **11:00** || ** Intervallo **   
**11:10** | **11:45** | [Il Futuro della Privacy](#i3) | Monica Gobbato   
**11:45** | **12:30** | [Rosencrantz, Guildenstern, Bayes e ????? sono morti, ovvero il falso positivo della lotta al terrorismo](#i4) | Emmanuele Somma   
**12:30** | **13:00** | [Trattamento dei dati personali per ulteriore finalita': sfide alla privacy](#i5) | Mario Viola de A.C., Danilo Doneda, Norberto Andrade   
**13:00** | **14:30** || ** Pranzo **   
**14:30** | **15:15** | [Surviving Your Phone: Protecting Mobile Communications With Tor](#i6) | Marco Bonetti   
**15:15** | **15:45** | [Diritto all'oblio o oblio del diritto?](#i7) | Guido Scorza   
**15:45** | **16:00** || ** Intervallo **   
**16:00** | **16:45** | [Anti-Forensic: sono davvero un fuorilegge?](#i8) | Alessio L.R. Pennasilico, Daniele Martini   
**16:45** | **17:30** | [Credible and Ubiquitous Anonymity (in inglese)](#i9) | Carolyn Anhalt

#### <a name="sa"></a>Sabato 29 Maggio

**Inizio** | **Fine** | **Relatore** | **Titolo**
--- | --- | --- | --- | --- | ---
**09:30** | **10:00** | [Behavioral privacy, ovvero quando i comportamenti rivelano molto di piu' di quanto si creda](#i10) | Pierluigi Perri   
**10:00** | **10:30** | [Net or Not Neutrality](#i11) | Giuseppe Augiero   
**10:30** | **11:15** | [Anopticon l'inversione del Panopticon](#i12) | Epto   
**11:15** | **11:30** || ** Intervallo **   
**11:30** | **12:30** | [Consegna BBA Italia 2010](#i13) \- audio in formato mp3 della [ prima](./audio/013-bba.mp3) e [ seconda](./audio/017-bba2.mp3) parte.   
**12:30** | **13:00** | [Mixminon.it: il ritorno](#i14) | Giovanni Federighi   
**13:00** | **14:30** || ** Pranzo **   
**14:30** | **15:00** | [L'habeas data: da frontiera pionieristica del diritto a stazione di tappa](#i15) | Monica A. Senor   
**15:00** | **15:30** | [L'AGCOM e i poteri di sorveglianza e monitoraggio degli ISP](#i16) | Carlo Blengino   
**15:30** | **16:15** | [Anonimato di Stato](#i17) | Andrea Rossetti   
**16:15** | **16:30** || ** Intervallo **   
**16:30** | **17:15** | [Uso e abuso della PGP web of trust: potenzialita' e rischi di un modello di fiducia semidecentralizzato](#i18) | Tommaso Gagliardoni   
**17:15** | **17:45** | [Behavioral Advertising and Protection](#i19) | Matteo G.P. Flora


## <a name="interventi"></a>Interventi

#### <a name="i1"></a>Marco A. Calamari - Progetto Winston Smith [^](#ve) 
_Deanonimizzazione: cos'e' e perche' nessuno ci aveva pensato prima_  
slide in formato [ pdf](./atti/ep2010_calamari_deanonimizzazione.pdf), [ odp](./atti/ep2010_calamari_deanonimizzazione.odp), audio in formato [ mp3](./audio/001-marco_calamari.mp3).   

Deanonimizzazione. Un esempio pratico. Cosa crolla nella 196/2003.
Cosa cambia qualitativamente nella profilazione. Deanonimizzazione e
paranoia: prospettive di qui a 5 anni.   

#### <a name="i2"></a>Alberto Cammozzo [^](#ve)   
_Airport Guantanamo_ 
slide in formato [ pdf](./atti/ep2010_cammozzo_airport_guantanamo.pdf), audio in formato [ mp3](./audio/002-alberto_cammozzo.mp3).   

L'applicazione dei body scanner negli aeroporti puo' essere vista come un fatto isolato, come un'altra tecnologia piu' o meno efficace applicata alla sicurezza.   
Tuttavia e' possibile dare una diversa lettura alla crescente invasione della privacy da parte della sicurezza aeroportuale, alla quale poche voci si oppongono, e flebilmente. L'aeroporto e' un luogo di frontiera ove si sperimenta un potere cui i soggetti si sottopongono se non volentieri, almeno di buon grado, accettando, in nome della sicurezza e in cambio della liberta' di volare, compromessi consistenti. Una volta introdotti ed accettati negli aeroporti, e' lecito aspettarsi che questi processi di controllo verranno applicati anche fuori.   
Ma come e' possibile che nell'aeroporto avanzino senza inciampo pratiche cosi' lesive della privacy senza che nulla vi si opponga?   
Queste pagine cercano di rispondere a questa domanda legando tra loro piccoli e grandi stati di eccezione, quali i fatti ben piu' gravi della prigione di Guantanamo. Per quanto abissalmente distanti, Guantanamo e la sicurezza aeroportuale condividono non solo l'origine, per essere entrambe la risposta agli attentati terroristici del 2001, ma anche alcune tecniche di "governo meccanico degli uomini", o behaviour management, per cui un insieme di comportamenti di sottomissione (quali quelli impliciti nei body scanner) vengono fatti passare ed accolti come naturali, appropriati al contesto, parte dell'ambiente.   

#### <a name="i3"</a>Monica Gobbato - Studio Gobbato [^](#ve) 
_Il Futuro della Privacy_
slide in formato [ pdf](./atti/ep2010_gobbato_futuro_privacy.pdf), audio in formato [ mp3](./audio/003-monica_gobbato.mp3).   

Il Documento dei Garanti europei sul futuro della Privacy.  
L'introduzione di nuovi strumenti di risoluzione delle controversia.  
L'obbligo giuridico di "dimostrare" di aver adottato le misure di sicurezza.  
La notifica della violazione ai sensi della direttiva 136/2009.   

#### <a name="i4"></a>Emmanuele Somma - Agora' Digitale [^](#ve) 
_Rosencrantz, Guildenstern, Bayes e ??????? sono morti, ovvero il falso positivo della lotta al terrorismo_   
audio in formato [ mp3](./audio/004-emmanuele_somma.mp3). 

La statistica bayesiana gioca un ruolo molto importante nella selezione della
conoscenza nel mare dei dati che vengono prodotti.  
Sempre piu' spesso questi dati sono utilizzati per l'analisi off-line o on-line
di comportamenti potenzialmente delittuosi.  
Queste tecniche hanno dei limiti teorici e pratici notevoli e una loro applicazione
non attenta rischia di 'costruire a tavolino' una grande quantita' di 'falsi positivi',
e probabilmente nessun 'vero positivo'.  
I cittadini devono essere consapevoli che, nella stragrande maggioranza, quelle che
sono presentate come evidenze scientifiche sono errori, puri e semplici errori, generati,
consapevolmente o meno, dall'applicazione di metodi probabilistici. Il talk presenta con
esempi molto semplici le idee che sono alla base della teoria bayesiana e alcuni casi
emblematici di (cattiva) applicazione.   

#### <a name="i5"></a>Mario Viola de Azevedo Cunha, Danilo Doneda, Norberto Andrade - Dipartimento di Giurisprudenza dell'Istituto Universitario Europeo di Firenze [^](#ve) 
_Trattamento dei dati personali per ulteriore finalita': sfide alla privacy_  
slide in formato [ pdf](./atti/ep2010_andrade_trattamento_ulteriori_finalita.pdf).

Alcuni recenti sviluppi hanno richiamato l'attenzione su alcuni concetti
fondamentali della protezioni dei dati e precisamente sulla sua tassonomia.
La tendenza a considerare i dati anonimi o statistici come l'esatto contrario
del dato personale e, di conseguenza, sottratti a codesta normativa, e' presente
nella stragrande maggioranza delle leggi riguardanti la protezione di dati.  
La possibilita' di deanonimizzazione dei dati insieme alla grande offerta dei dati
personali risultante dal Data Mining hanno non soltanto creato una nuova categoria -
"Big Data", ma hanno anche cambiato l'approccio al concetto di dato anonimo o statistico,
richiedendo il cambiamento della natura di alcuni degli strumenti e istituti ormai
classici nella protezione dei dati.  
Ne consegue che, nuovi criteri devono guidare la utilizzazione dei dati, siano questi
anonimi o meno, per finalita' altre da quelle originare. La divisioni binaria entro
dati personali e dati anonimi viene meno nella riconsiderazione del concetto dei dati
anonimi e dei suoi diversi profili normativi.  
In questo senso, il contributo si propone di identificare i piu' frequenti usi ulteriori
dei dati personali, focalizzandosi sul settore privato, ed anche i criteri adottati
delle autorita' europee per la protezione dei dati per valutare se un ulteriore uso
sia legittimo. L'articolo sviluppera' anche una distinzione fra i dati personali e
dati anonimi (compresi quelli per scopo statistico) con l'obiettivo di chiarire quando
i dati possono veramente essere considerati anonimi e, di conseguenza, possono evitare
l'incidenza della normativa sulla protezione dei dati personali.   

#### <a name="i6"></a>Marco Bonetti - CutAway s.r.l. [^](#ve) 
_Surviving Your Phone: Protecting Mobile Communications With Tor_   
slide in formato [ pdf](./atti/ep2010_bonetti_surviving_your_phone.pdf), audio in formato [ mp3](./audio/006-bonetti.mp3).   

L'utilizzo di Tor sui device piu' portabili e strani,
quali difficolta' si incontrano, quali pericoli ci possono essere,
che vantaggi porta.   

#### <a name="i7"></a>Guido Scorza - Istituto per le politiche dell'innovazione [^](#ve) 
_Diritto all'oblio o oblio del diritto?_   
slide non disponibili; audio in formato [ mp3](./audio/007-scorza.mp3). 

Si puo' ordinare per legge a Internet di dimenticare o, ancor meglio,
di non aiutare a ricordare troppo a lungo? Ma soprattutto e' giusto ed
auspicabile perseguire tale risultato?   
Sono queste le domande che, negli ultimi mesi, sociologi, storici, uomini
di cultura e legislatori si pongono e pongono in maniera insistente,
pretendendo, a volte, di disporre gia' della risposta. Diritto all'oblio
dunque o oblio del diritto (alla privacy). L'importante forse non e' dare
una risposta (ammesso che esista) universalmente valida per tutti gli uomini
ed i cittadini ma porre e porsi il problema in modo maturo e consapevole.  
Parlando della Rete, scrive Hoog, nel suo libro: "Si tratta, prima di tutto,
di creare un habeas corpus digitale. Fare su Internet nel XXI secolo lo stesso
sforzo che i padri della democrazia moderna hanno fatto nel XVIII. Reindividuare
un diritto all'intimita', una distinzione piu' chiara tra spazi pubblici e privati
che Internet pone a rischio.  
L'oblio e' necessario, lontana da me - scrive Hoog - l'idea di organizzare un'amnesia
collettiva ma e' indispensabile restituire ai cittadini un diritto alla propria
storia su Internet. Se bisogna dedicare tutto il proprio tempo a nascondere il
proprio passato e a scollegare cio' che i computer continuano a collegare in modo
permanente, tutto cio' diventera' infernale.  
Diritto all'oblio dunque o oblio del diritto (alla privacy). L'importante forse non
e' dare una risposta - ammesso che esista - universalmente valida per tutti gli uomini
ed i cittadini ma porre e porsi il problema in modo maturo e consapevole.   

#### <a name="i8"></a>Alessio L.R. Pennasilico aka mayhem, Daniele Martini - Alba S.T. s.r.l [^](#ve) 
_Anti-Forensic: sono davvero un fuorilegge?_ 
slide in formato [ pdf](./atti/ep2010_anti-forensic.pdf), audio in formato [ mp3](./audio/008-martini.mp3).   

Anti-Forensic sono le tecniche e gli strumenti che dovrebbero utilizzare
i criminali per nascondere i dati agli investigatori.   
Purtroppo tutto quel che viene catalogato come anti-forensic da alcuni viene
considerato strumento di tutela della propria riservatezza... 
Insane elucubrazioni di un paranoico, da condividere con chi in sala vorra'... annuire!   

#### <a name="i9"></a>Carolyn Anhalt - TorProject.org [^](#ve) 
_Credible and Ubiquitous Anonymity_   
slide in formato [ pdf](./atti/ep2010_anhalt_credible_and_ubiquitous_anonymity.pdf), audio in formato [ mp3](./audio/009-anhalt.mp3).   
Using Tor daily: obstacles and perceptions of anonymity in social spaces on the internet.   

#### <a name="i10"></a>Pierluigi Perri [^](#sa)  
_Behavioral privacy, ovvero quando i comportamenti rivelano molto di piu' di quanto si creda _   
slide in formato [ pdf](./atti/ep2010_perri_behavioral_privacy.pdf), audio in formato [ mp3](./audio/010-perri.mp3).   

Negli ultimi anni si sta assistendo a un progressivo interessamento,
piu' che verso il dato personale in se', verso tutte quelle informazioni
dalle quali e' possibile derivare informazioni personali su singoli individui o gruppi.   
Applicando tecniche di data mining, infatti, anche i comportamenti
possono rivelare molti particolari che, qualora fossero richiesti
direttamente all'interessato, questi probabilmente si rifiuterebbe di comunicare.   
Nel corso della relazione verranno quindi illustrati i vari problemi,
soprattutto giuridici, che il ricorso a tali tecniche potrebbero comportare.   

#### <a name="i11">Giuseppe Augiero - Gulp - Gruppo Utenti Linux Pisa [^](#sa) 
_Net or Not - Neutrality_ 
slide in formato [ pdf](./atti/ep2010_augiero_net_or_not_neutrality.pdf), audio in formato [ mp3](./audio/011-augiero.mp3).   

Tutti hanno lo stesso diritto all'accesso della rete Internet.
Sono passati vent'anni dalla nascita del Web, il cui creatore
Tim Berners-Lee non dovette chiedere il permesso a nessuno ne
tantomeno ai padri di Internet (Cerf-Kahn) per far girare la 
"sua nuova applicazione", applicazione ormai diventata piattaforma
universale in cui non si discrimina per particolare tipo di hardware
o di software, di lingua o cultura.  
Eppure oggi esistono discriminazioni nell'accesso e nell'uso di
Internet non solo dal punto di vista della qualita' del servizio
ma anche dal punto di vista dei contenuti.   
La non neutralita' della rete puo' avere motivazioni politiche o
economiche ma in tutti i casi porta a un rallentamento dello sviluppo
(non solo tecnologico) di un paese.   
 
#### <a name="i12"></a>Epto - Tramaci.org, progetto Anopticon [^](#sa) 
_Anopticon l'inversione del Panopticon_   
slide non disponibili; audio in formato [ mp3](./audio/012-epto.mp3).   

Anopticon stato dell'arte. Cos'e' Anopticon.  
Analizzeremo assieme il Grande Fratello Veneziano schedato e
denunciato dal progetto Anopticon. Ripercorreremo la costruzione
dell'hardware urbano del Grande Fratello veneziano.   

#### <a name="i13"></a>Giovanni Federighi - Mixminion.it project [^](#sa) 
_Mixminon.it: il ritorno_
slide in formato [ pdf](./atti/ep2010_federighi_mixminion.pdf), audio in formato [ mp3](./audio/014-federighi.mp3).   

Verra' descritta sommariamente la situazione degli anonimizzatori del traffico email.   
E' giusto decidere di rivitalizzare un progetto di remailer - Mixminion - attualmente dormiente?   
Motivi, ideali e stato iniziale di una neonata scelta: la sua condivisione vi permettera'
di affrontare l'ora di pranzo (e non solo) con piu'... consapevolezza! .   

#### <a name="i14"></a>Monica A. Senor - Studio Legale Catalano Penalisti Associati [^](#sa) 
_L'habeas data: da frontiera pionieristica del diritto a stazione di tappa_   
slide in formato [ pdf](./atti/ep2010_senor_habeas_data.pdf), audio in formato [ mp3](./audio/015-senor.mp3).   

Deanonimizzazione, identificazione biometrica e videosorveglianza mettono
in pericolo i principi fondamentali del diritto alla protezione dei dati
personali tanto che l'habeas data e' ormai da considerare strumento giuridico
necessario ma non sufficiente ad offrire una tutela piena ai cittadini i quali,
oggi, rischiano la compromissione delle loro liberta' fondamentali.   

#### <a name="i15"></a>Carlo Blengino - Studio Legale Catalano Penalisti Associati [^](#sa) 
_L'AGCOM e i poteri di sorveglianza e monitoraggio degli ISP_   
audio in formato [ mp3](./audio/016-blengino.mp3).   

I poteri dell'AGCOM sugli obblighi di monitoraggio e sorveglianza degli ISP
tra protezione dei dati degli utenti e censura. Un difficile equilibrio che
dalla legge istitutiva dell'Autorita' (L.249/97) sino al D.lvo 44/10 (c.d. Decreto Romani)
ha coinvolto progressivamente le reti di comunicazione elettronica ed internet.
Quali garanzie di compatibilita' con il quadro normativo comunitario?   

#### <a name="i16"></a>Andrea Rossetti [^](#sa)  
_Anonimato di Stato_   
Intervento non avvenuto

Dopo aver brevemente illustrato il contenuto di alcuni documenti normativi europei in cui,
almeno lessicalmente, la differenza sembra essere stata recepita, sostengo che il problema
oggi non e' piu' tanto la difesa dei dati personali (che almeno giuridicamente e' compiuta,
anche se spesso non efficace), ma la difesa della privacy dei singoli.  
Privacy che deve essere difesa da due distinti categorie di possibili violatori: i vicini
e l'apparato dello Stato.   
Se da una parte la privacy nei confronti del vicino deve essere un'impegno di ciascuno,
sosterro' la tesi che, invece, la privacy nei confronti dello Stato si puo' ottenere solo
a condizione che si possa essere, quando lo si desidera, assolutamente anonimi durante le
attivita' in rete; sosterro' che questo anonimato debba essere garantito dallo Stato stesso
(come e' stato fatto, grazie alla legge Tremonti, per coloro che hanno riportato in Italia
capitali dall'estero) e delineero' una possibile funzione attiva dell'Autorita' Garante
di protezione dei dati personali in questa attivita' di garanzia.   

#### <a name="i17"></a>Tommaso Gagliardoni [^](#sa)  
_Uso e abuso della PGP web of trust: potenzialita' e rischi di un modello di fiducia semidecentralizzato_  
slide in formato [ pdf](./atti/ep2010_gagliardoni_pgphack.pdf), audio in formato [ mp3](./audio/018-gagliardoni.mp3).   

Descrizione del modello di fiducia "Web Of Trust" (WOT), sua implementazione in PGP/GPG,
confronto con altri modelli di autenticazione, discussione su punti di forza, debolezze,
potenzialita' e vaneggi deliranti su attacchi non-standard al modello e possibili evoluzioni.   
Tra i gia' purtroppo pochi che usano quotidianamente sistemi di protezione della
confidenzialita' quali GPG/PGP, sono ancora meno coloro che fanno uso di una delle
features piu' trascurate di questi strumenti: la web-of-trust (WOT).   
La tendenza generale e' infatti sempre piu' spesso quella di affidarsi a servizi
di certificazione centralizzati di terze parti, piu' semplici da gestire forse,
ma anche piu' vulnerabili. Il problema e' persino piu' generale di cosi': si sta
dimenticando sempre di piu' la struttura profondamente "peer-to-peer" della Rete,
e cosi' facendo ci si espone, e ci si esporra', a conseguenze sempre meno prevedibili
e sempre meno piacevoli.   
Nemmeno la WOT di PGP/GPG e' pero' esente da rischi e vulnerabilita'.   
Scopo dell'intervento e' quello di analizzare dal punto di vista tecnico il problema
dell'autenticazione personale online ed esaminare pro e contro dei vari sistemi moderni
di autenticazione general purpose, con una particolare enfasi sul modello WOT,
strumento decisamente troppo sottovalutato e che puo' offrire ancora enormi potenzialita'.   

#### <a name="i18">Matteo G.P. Flora - The Fool s.r.l. [^](#sa)  
_Behavioral Advertising and Protection_   
slide non disponibili; audio in formato [ mp3](./audio/019-flora.mp3).   

Quando si parla di Behavioral Advertising si tocca una scienza al
limite della fantascienza per moltissimi, che vedono l'incedere
della nuova metodologia pubblicitaria come una tecnica appannaggio
di poche Elite. Ma le tecnologie alla base e le implementazioni
pratiche sono tutt'altro che complesse ed alla protata delle maggiori societa'.  
Attraverso l'utilizzo del Framework sviluppato da The Fool per la
gestione di FoolDNS, il servizio di protezione dalla Profilazione Online,
verranno mostrati casi d'uso e tecnologie alla base delle moderne tecniche di Profilazione.


### Organizzatori, Patrocini e Sponsor

Il convegno ed il premio sono organizzati dal
[ **Progetto Winston Smith** ](http://pws.winstonsmith.info/),
un'associazione senza fini di lucro che si occupa della difesa del
diritto alla privacy in Rete e fuori, con la collaborazione di
[ **Privacy International** ](http://www.privacyinternational.org/) e
di altre associazioni interessate alla difesa dei diritti civili in Rete[.](immagini_da_non_pubblicare/immagini_da_non_pubblicare.html)   

[ ![](img/pws-logo.png) ](http://pws.winstonsmith.org) |  [ ![](img/logo_sm.gif) ](http://www.privacyinternational.org) |  [ ![](img/bonw.gif) ](http://www.bigbrotherawards.org) |  [ ![](img/sel.jpg) ](http://www.sinistraeliberta.eu/)  
---|---|---|---  
[ ![](img/sikurezza_logo.png) ](http://www.sikurezza.org) |  [ ![](img/s0ftpj_logo.png) ](http://www.s0ftpj.org) |  [ ![](img/recursiva_logo.png) ](http://www.recursiva.org) |  [ ![](img/cutaway.png) ](http://www.cutaway.it/)  
---|---|---|---  




Questo sito ed i suoi contenuti sono distribuiti sotto la [Gnu General Public License 2.0](http://www.gnu.org/licenses/gpl.html)
