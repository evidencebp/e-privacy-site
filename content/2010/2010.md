Template: event
Title: Deanonimizzazione e Censura
Date: 2010-04-03 10:20
Category: 2010
lang: it
Summary: E-privacy 2010 si è tenuta a
         Firenze nella Sala della Miniatura di Palazzo Vecchio
         il 28 e 29 maggio.
City: Firenze
Where: Sala Incontri<br/>Palazzo Vecchio<br/>Piazza della Signoria, 1
When: 28/29 maggio
Slogan: <i>"La paranoia è una virtù"</i><br><b>Anonimo, 1984</b>
Num: IX
Year: 2010
slug: e-privacy-IX
oldpage: /materiali/2010
nextid: 2011
next: e-privacy-X
previd: 2009
prev: e-privacy-VIII
Organizzatori: pws
Collaboratori: PI,bba
Sponsor: sikurezza.org,s0ftpj,recursiva,cutaway
Patrocini: firenze1,sel

Il 28 e 29 maggio a Firenze in **Palazzo Vecchio**
([Sala della Miniatura](img/salaminiature_small.png)) si è svolta
**l'edizione 2010 di e-privacy**, il convegno dedicato ai problemi
della privacy nell'era digitale.

Hanno sbagliato tutto? Abbiamo sbagliato tutto?

L'anonimizzazione dei dati personali tramite la rimozione di dati
identificativi è una delle pietre fondanti del quadro tecnico e
legislativo, sia italiano che comunitario ed internazionale. Dati
personali e sensibili anonimizzati vengono abitualmente elaborati,
scambiati e commercializzati in maniera legale anche in Italia.

Purtroppo, recenti progressi nelle tecniche di incrocio di dati
personali, ben riassunte nella recente paper di Paul Ohm
["Broken promises of privacy: responding to the surprising failure of anonymization"](http://papers.ssrn.com/sol3/papers.cfm?abstract_id=1450006)
hanno non scosso ma abbattuto completamente l'edificio
tecnico-normativo della 196/2003 che considera l'anonimizzazione la
più sofisticata barriera eretta a difesa dei dati personali e
sensibili.

Se ne saranno accorti, o meglio se ne vorranno accorgere, gli addetti
ai lavori?

E pur confidando che il Garante per la Protezione dei Dati Personali
si sia attivato sul piano tecnico-legislativo, nel mondo reale
tecniche sempre più sofisticate di analisi dei dati della Rete rendono
non solo possibile, ma anche economico, costruire banche dati globali
di dati personali e sensibili, reti di relazioni e profili personali.
Si tratta di una raccolta di dati personali e sensibili ottenuta non
violando banche dati superprotette, ma semplicemente assemblando e
fondendo archivi del tutto leciti, facilmente disponibili ed
apparentemente abbastanza innocui.

Aziende molto lontane dall'attenzione anche degli esperti del settore
producono e vendono sofisticati prodotti e servizi di ricostruzione
del traffico di rete, che permettono di estrarre intelligence e dati
personali direttamente dai flussi dati a livello dei provider.

Se a tutto questo aggiungiamo l'enorme mole di dati personali e
sensibili che dalle comunità sociali come Facebook e Twitter si sta
riversando in basi di dati private, è facile ipotizzare che se il
"Database di Tutti" ancora non esiste, certo ne esistono molte
versioni parziali sparse in giro per aziende, agenzie e enti pubblici.

Ma nonostante la tendenza a disinteressarsi della propria privacy in
cambio di comodi servizi gratuiti imperversi, una minoranza di utenti
continua a studiare, programmare e diffondere servizi e software per
la protezione dei dati personali.

Una protezione che si dimostra essere essenziale in regimi a bassa
democrazia, come hanno mostrato anche sui media le vicende Cinese,
Iraniana, Tibetana e Birmana, e che gradualmente diventa necessaria
anche per gli utenti occidentali, che si trovano o limitati nell'uso
della Rete o spinti ad esercitare i loro diritti in rete in recinti
che possono essere e sono completamente monitorati e tracciati. Ma non
c'è bisogno di spostarsi da nostro paese per scoprire una nazione in
cui la struttura della stessa Rete è stata sovvertita al fine di
permettere censure estese alla generalità della popolazione ed a
qualsiasi forma di espressione che utilizzi il web.

Il disinteresse e la totale disinformazione della gran parte di coloro
che pure operano quotidianamente nella Rete verso queste situazioni
legislative e tecnologiche rende il quadro italiano identico a quello
dei predetti "paesi a democrazia limitatà.


### Altre informazioni

Potete trovare gli atti ed i file multimediali nella descrizione degli interventi.

### <a name="programma"></a>Programma del Convegno

#### <a name="ve"></a>Venerdì 28 Maggio

**Inizio** | **Fine** | **Titolo** | **Relatore**
--- | --- | --- | ---
**09:00** | **09:20** | **Registrazione partecipanti**
**09:20** | **09:30** | Saluto degli organizzatori | Leonardo Maccari
**09:30** | **10:00** | [Deanonimizzazione: cos'è e perché nessuno ci aveva pensato prima](#i1) | Marco A. Calamari
**10:00** | **10:45** | [Airport Guantanamo](#i2) | Alberto Cammozzo
**10:45** | **11:00** | ** Intervallo **
**11:10** | **11:45** | [Il Futuro della Privacy](#i3) | Monica Gobbato
**11:45** | **12:30** | [Rosencrantz, Guildenstern, Bayes e ????? sono morti, ovvero il falso positivo della lotta al terrorismo](#i4) | Emmanuele Somma
**12:30** | **13:00** | [Trattamento dei dati personali per ulteriore finalità: sfide alla privacy](#i5) | Mario Viola de A.C., Danilo Doneda, Norberto Andrade
**13:00** | **14:30** | ** Pranzo **
**14:30** | **15:15** | [Surviving Your Phone: Protecting Mobile Communications With Tor](#i6) | Marco Bonetti
**15:15** | **15:45** | [Diritto all'oblio o oblio del diritto?](#i7) | Guido Scorza
**15:45** | **16:00** | ** Intervallo **
**16:00** | **16:45** | [Anti-Forensic: sono davvero un fuorilegge?](#i8) | Alessio L.R. Pennasilico, Daniele Martini
**16:45** | **17:30** | [Credible and Ubiquitous Anonymity (in inglese)](#i9) | Carolyn Anhalt

#### <a name="sa"></a>Sabato 29 Maggio

**Inizio** | **Fine** | **Titolo** | **Relatore**
--- | --- | --- | ---
**09:30** | **10:00** | [Behavioral privacy, ovvero quando i comportamenti rivelano molto di più di quanto si creda](#i10) | Pierluigi Perri
**10:00** | **10:30** | [Net or Not Neutrality](#i11) | Giuseppe Augiero
**10:30** | **11:15** | [Anopticon l'inversione del Panopticon](#i12) | Epto
**11:15** | **11:30** | ** Intervallo **
**11:30** | **12:30** | [Consegna BBA Italia 2010](#bba) \- audio in formato mp3 della [ prima](http://urna.winstonsmith.org/materiali/2010/audio/013-bba.mp3) e [ seconda](http://urna.winstonsmith.org/materiali/2010/audio/017-bba2.mp3) parte.
**12:30** | **13:00** | [Mixminon.it: il ritorno](#i13) | Giovanni Federighi
**13:00** | **14:30** | ** Pranzo **
**14:30** | **15:00** | [L'habeas data: da frontiera pionieristica del diritto a stazione di tappa](#i14) | Monica A. Senor
**15:00** | **15:30** | [L'AGCOM e i poteri di sorveglianza e monitoraggio degli ISP](#i15) | Carlo Blengino
**15:30** | **16:15** | [Anonimato di Stato](#i16) | Andrea Rossetti
**16:15** | **16:30** | ** Intervallo **
**16:30** | **17:15** | [Uso e abuso della PGP web of trust: potenzialità e rischi di un modello di fiducia semidecentralizzato](#i17) | Tommaso Gagliardoni
**17:15** | **17:45** | [Behavioral Advertising and Protection](#i18) | Matteo G.P. Flora


## <a name="interventi"></a>Interventi

#### <a name="i1"></a>Marco A. Calamari - Progetto Winston Smith [⇧](#ve)
_Deanonimizzazione: cos'è e perché nessuno ci aveva pensato prima_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_calamari_deanonimizzazione.pdf) [![mp3]({static}/images/icon/sound.png) ](http://urna.winstonsmith.org/materiali/2010/audio/001-marco_calamari.mp3)

Deanonimizzazione. Un esempio pratico. Cosa crolla nella 196/2003.
Cosa cambia qualitativamente nella profilazione. Deanonimizzazione e
paranoia: prospettive di qui a 5 anni.

#### <a name="i2"></a>Alberto Cammozzo [⇧](#ve)
_Airport Guantanamo_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_cammozzo_airport_guantanamo.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/002-alberto_cammozzo.mp3)

L'applicazione dei body scanner negli aeroporti può essere vista come un fatto isolato, come un'altra tecnologia più o meno efficace applicata alla sicurezza.
Tuttavia è possibile dare una diversa lettura alla crescente invasione della privacy da parte della sicurezza aeroportuale, alla quale poche voci si oppongono, e flebilmente. L'aeroporto è un luogo di frontiera ove si sperimenta un potere cui i soggetti si sottopongono se non volentieri, almeno di buon grado, accettando, in nome della sicurezza e in cambio della libertà di volare, compromessi consistenti. Una volta introdotti ed accettati negli aeroporti, è lecito aspettarsi che questi processi di controllo verranno applicati anche fuori.
Ma come è possibile che nell'aeroporto avanzino senza inciampo pratiche così lesive della privacy senza che nulla vi si opponga?
Queste pagine cercano di rispondere a questa domanda legando tra loro piccoli e grandi stati di eccezione, quali i fatti ben più gravi della prigione di Guantanamo. Per quanto abissalmente distanti, Guantanamo e la sicurezza aeroportuale condividono non solo l'origine, per essere entrambe la risposta agli attentati terroristici del 2001, ma anche alcune tecniche di "governo meccanico degli uomini", o behaviour management, per cui un insieme di comportamenti di sottomissione (quali quelli impliciti nei body scanner) vengono fatti passare ed accolti come naturali, appropriati al contesto, parte dell'ambiente.

#### <a name="i3"</a>Monica Gobbato - Studio Gobbato [⇧](#ve)
_Il Futuro della Privacy_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_gobbato_futuro_privacy.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/003-monica_gobbato.mp3)

Il Documento dei Garanti europei sul futuro della Privacy.
L'introduzione di nuovi strumenti di risoluzione delle controversia.
L'obbligo giuridico di "dimostrare" di aver adottato le misure di sicurezza.
La notifica della violazione ai sensi della direttiva 136/2009.

#### <a name="i4"></a>Emmanuele Somma - Agorà Digitale [⇧](#ve)
_Rosencrantz, Guildenstern, Bayes e ??????? sono morti, ovvero il falso positivo della lotta al terrorismo_
[![mp3]({static}/images/icon/sound.png) ](http://urna.winstonsmith.org/materiali/2010/audio/004-emmanuele_somma.mp3)

La statistica bayesiana gioca un ruolo molto importante nella selezione della
conoscenza nel mare dei dati che vengono prodotti.
Sempre più spesso questi dati sono utilizzati per l'analisi off-line o on-line
di comportamenti potenzialmente delittuosi.
Queste tecniche hanno dei limiti teorici e pratici notevoli e una loro applicazione
non attenta rischia di 'costruire a tavolino' una grande quantità di 'falsi positivi',
e probabilmente nessun 'vero positivo'.
I cittadini devono essere consapevoli che, nella stragrande maggioranza, quelle che
sono presentate come evidenze scientifiche sono errori, puri e semplici errori, generati,
consapevolmente o meno, dall'applicazione di metodi probabilistici. Il talk presenta con
esempi molto semplici le idee che sono alla base della teoria bayesiana e alcuni casi
emblematici di (cattiva) applicazione.

#### <a name="i5"></a>Mario Viola de Azevedo Cunha, Danilo Doneda, Norberto Andrade - Dipartimento di Giurisprudenza dell'Istituto Universitario Europeo di Firenze [⇧](#ve)
_Trattamento dei dati personali per ulteriore finalità: sfide alla privacy_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_andrade_trattamento_ulteriori_finalita.pdf)

Alcuni recenti sviluppi hanno richiamato l'attenzione su alcuni concetti
fondamentali della protezioni dei dati e precisamente sulla sua tassonomia.
La tendenza a considerare i dati anonimi o statistici come l'esatto contrario
del dato personale e, di conseguenza, sottratti a codesta normativa, è presente
nella stragrande maggioranza delle leggi riguardanti la protezione di dati.
La possibilità di deanonimizzazione dei dati insieme alla grande offerta dei dati
personali risultante dal Data Mining hanno non soltanto creato una nuova categoria -
"Big Data", ma hanno anche cambiato l'approccio al concetto di dato anonimo o statistico,
richiedendo il cambiamento della natura di alcuni degli strumenti e istituti ormai
classici nella protezione dei dati.
Ne consegue che, nuovi criteri devono guidare la utilizzazione dei dati, siano questi
anonimi o meno, per finalità altre da quelle originare. La divisioni binaria entro
dati personali e dati anonimi viene meno nella riconsiderazione del concetto dei dati
anonimi e dei suoi diversi profili normativi.
In questo senso, il contributo si propone di identificare i più frequenti usi ulteriori
dei dati personali, focalizzandosi sul settore privato, ed anche i criteri adottati
delle autorità europee per la protezione dei dati per valutare se un ulteriore uso
sia legittimo. L'articolo svilupperà anche una distinzione fra i dati personali e
dati anonimi (compresi quelli per scopo statistico) con l'obiettivo di chiarire quando
i dati possono veramente essere considerati anonimi e, di conseguenza, possono evitare
l'incidenza della normativa sulla protezione dei dati personali.

#### <a name="i6"></a>Marco Bonetti - CutAway s.r.l. [⇧](#ve)
_Surviving Your Phone: Protecting Mobile Communications With Tor_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_bonetti_surviving_your_phone.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/006-bonetti.mp3)

L'utilizzo di Tor sui device più portabili e strani,
quali difficoltà si incontrano, quali pericoli ci possono essere,
che vantaggi porta.

#### <a name="i7"></a>Guido Scorza - Istituto per le politiche dell'innovazione [⇧](#ve)
_Diritto all'oblio o oblio del diritto?_
[![mp3]({static}/images/icon/sound.png) ](http://urna.winstonsmith.org/materiali/2010/audio/007-scorza.mp3)

Si può ordinare per legge a Internet di dimenticare o, ancor meglio,
di non aiutare a ricordare troppo a lungo? Ma soprattutto è giusto ed
auspicabile perseguire tale risultato?
Sono queste le domande che, negli ultimi mesi, sociologi, storici, uomini
di cultura e legislatori si pongono e pongono in maniera insistente,
pretendendo, a volte, di disporre già della risposta. Diritto all'oblio
dunque o oblio del diritto (alla privacy). L'importante forse non è dare
una risposta (ammesso che esista) universalmente valida per tutti gli uomini
ed i cittadini ma porre e porsi il problema in modo maturo e consapevole.
Parlando della Rete, scrive Hoog, nel suo libro: "Si tratta, prima di tutto,
di creare un habeas corpus digitale. Fare su Internet nel XXI secolo lo stesso
sforzo che i padri della democrazia moderna hanno fatto nel XVIII. Reindividuare
un diritto all'intimità, una distinzione più chiara tra spazi pubblici e privati
che Internet pone a rischio.
L'oblio è necessario, lontana da me - scrive Hoog - l'idea di organizzare un'amnesia
collettiva ma è indispensabile restituire ai cittadini un diritto alla propria
storia su Internet. Se bisogna dedicare tutto il proprio tempo a nascondere il
proprio passato e a scollegare ciò che i computer continuano a collegare in modo
permanente, tutto ciò diventerà infernale.
Diritto all'oblio dunque o oblio del diritto (alla privacy). L'importante forse non
è dare una risposta - ammesso che esista - universalmente valida per tutti gli uomini
ed i cittadini ma porre e porsi il problema in modo maturo e consapevole.

#### <a name="i8"></a>Alessio L.R. Pennasilico aka mayhem, Daniele Martini - Alba S.T. srl [⇧](#ve)
_Anti-Forensic: sono davvero un fuorilegge?_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_anti-forensic.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/008-martini.mp3)

Anti-Forensic sono le tecniche e gli strumenti che dovrebbero utilizzare
i criminali per nascondere i dati agli investigatori.
Purtroppo tutto quel che viene catalogato come anti-forensic da alcuni viene
considerato strumento di tutela della propria riservatezza...
Insane elucubrazioni di un paranoico, da condividere con chi in sala vorrà... annuire!

#### <a name="i9"></a>Carolyn Anhalt - TorProject.org [⇧](#ve)
_Credible and Ubiquitous Anonymity_
[![pdf]({static}/images/icon/pdf.png)
](http://urna.winstonsmith.org/materiali/2010/atti/ep2010_anhalt_credible_and_ubiquitous_anonymity.pdf)[![mp3]({static}/images/icon/sound.png)
](http://urna.winstonsmith.org/materiali/2010/audio/009-anhalt.mp3)

Using Tor daily: obstacles and perceptions of anonymity in social spaces on the internet.

#### <a name="i10"></a>Pierluigi Perri [⇧](#sa)
_Behavioral privacy, ovvero quando i comportamenti rivelano molto di
più di quanto si creda_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_perri_behavioral_privacy.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/010-perri.mp3)

Negli ultimi anni si sta assistendo a un progressivo interessamento,
più che verso il dato personale in sè, verso tutte quelle informazioni
dalle quali è possibile derivare informazioni personali su singoli individui o gruppi.
Applicando tecniche di data mining, infatti, anche i comportamenti
possono rivelare molti particolari che, qualora fossero richiesti
direttamente all'interessato, questi probabilmente si rifiuterebbe di comunicare.
Nel corso della relazione verranno quindi illustrati i vari problemi,
soprattutto giuridici, che il ricorso a tali tecniche potrebbero comportare.

#### <a name="i11">Giuseppe Augiero - Gulp - Gruppo Utenti Linux Pisa [⇧](#sa)
_Net or Not - Neutrality_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_augiero_net_or_not_neutrality.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/011-augiero.mp3)

Tutti hanno lo stesso diritto all'accesso della rete Internet.
Sono passati vent'anni dalla nascita del Web, il cui creatore
Tim Berners-Lee non dovette chiedere il permesso a nessuno ne
tantomeno ai padri di Internet (Cerf-Kahn) per far girare la
"sua nuova applicazione", applicazione ormai diventata piattaforma
universale in cui non si discrimina per particolare tipo di hardware
o di software, di lingua o cultura.
Eppure oggi esistono discriminazioni nell'accesso e nell'uso di
Internet non solo dal punto di vista della qualità del servizio
ma anche dal punto di vista dei contenuti.
La non neutralità della rete può avere motivazioni politiche o
economiche ma in tutti i casi porta a un rallentamento dello sviluppo
(non solo tecnologico) di un paese.

#### <a name="i12"></a>Epto - Tramaci.org, progetto Anopticon [⇧](#sa)
_Anopticon l'inversione del Panopticon_
[![mp3]({static}/images/icon/sound.png) ](http://urna.winstonsmith.org/materiali/2010/audio/012-epto.mp3)

Anopticon stato dell'arte. Cos'è Anopticon.
Analizzeremo assieme il Grande Fratello Veneziano schedato e
denunciato dal progetto Anopticon. Ripercorreremo la costruzione
dell'hardware urbano del Grande Fratello veneziano.

#### <a name="i13"></a>Giovanni Federighi - Mixminion.it project [⇧](#sa)
_Mixminon.it: il ritorno_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_federighi_mixminion.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/014-federighi.mp3)

Verrà descritta sommariamente la situazione degli anonimizzatori del traffico email.
È giusto decidere di rivitalizzare un progetto di remailer - Mixminion - attualmente dormiente?
Motivi, ideali e stato iniziale di una neonata scelta: la sua condivisione vi permetterà
di affrontare l'ora di pranzo (e non solo) con più... consapevolezza! .

#### <a name="i14"></a>Monica A. Senor - Studio Legale Catalano Penalisti Associati [⇧](#sa)
_L'habeas data: da frontiera pionieristica del diritto a stazione di tappa_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_senor_habeas_data.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/015-senor.mp3)

Deanonimizzazione, identificazione biometrica e videosorveglianza mettono
in pericolo i principi fondamentali del diritto alla protezione dei dati
personali tanto che l'habeas data è ormai da considerare strumento giuridico
necessario ma non sufficiente ad offrire una tutela piena ai cittadini i quali,
oggi, rischiano la compromissione delle loro libertà fondamentali.

#### <a name="i15"></a>Carlo Blengino - Studio Legale Catalano Penalisti Associati [⇧](#sa)
_L'AGCOM e i poteri di sorveglianza e monitoraggio degli ISP_
[![mp3]({static}/images/icon/sound.png) ](http://urna.winstonsmith.org/materiali/2010/audio/016-blengino.mp3)

I poteri dell'AGCOM sugli obblighi di monitoraggio e sorveglianza degli ISP
tra protezione dei dati degli utenti e censura. Un difficile equilibrio che
dalla legge istitutiva dell'Autorità (L.249/97) sino al D.lvo 44/10 (c.d. Decreto Romani)
ha coinvolto progressivamente le reti di comunicazione elettronica ed internet.
Quali garanzie di compatibilità con il quadro normativo comunitario?

#### <a name="i16"></a>Andrea Rossetti [⇧](#sa)
_Anonimato di Stato_
Intervento non avvenuto

Dopo aver brevemente illustrato il contenuto di alcuni documenti normativi europei in cui,
almeno lessicalmente, la differenza sembra essere stata recepita, sostengo che il problema
oggi non è più tanto la difesa dei dati personali (che almeno giuridicamente è compiuta,
anche se spesso non efficace), ma la difesa della privacy dei singoli.
Privacy che deve essere difesa da due distinti categorie di possibili violatori: i vicini
e l'apparato dello Stato.

Se da una parte la privacy nei confronti del vicino deve essere un impegno di ciascuno,
sosterrò la tesi che, invece, la privacy nei confronti dello Stato si può ottenere solo
a condizione che si possa essere, quando lo si desidera, assolutamente anonimi durante le
attività in rete; sosterrò che questo anonimato debba essere garantito dallo Stato stesso
(come è stato fatto, grazie alla legge Tremonti, per coloro che hanno riportato in Italia
capitali dall'estero) e delineerò una possibile funzione attiva dell'Autorità Garante
di protezione dei dati personali in questa attività di garanzia.

#### <a name="i17"></a>Tommaso Gagliardoni [⇧](#sa)
_Uso e abuso della PGP web of trust: potenzialità e rischi di un modello di fiducia semidecentralizzato_
[![pdf]({static}/images/icon/pdf.png) ](http://urna.winstonsmith.org/materiali/2010/atti/ep2010_gagliardoni_pgphack.pdf)[![mp3]({static}/images/icon/sound.png) ](http://urna.winstonsmith.org/materiali/2010/audio/018-gagliardoni.mp3)

Descrizione del modello di fiducia "Web Of Trust" (WOT), sua implementazione in PGP/GPG,
confronto con altri modelli di autenticazione, discussione su punti di forza, debolezze,
potenzialità e vaneggi deliranti su attacchi non-standard al modello e possibili evoluzioni.
Tra i già purtroppo pochi che usano quotidianamente sistemi di protezione della
confidenzialità quali GPG/PGP, sono ancora meno coloro che fanno uso di una delle
features più trascurate di questi strumenti: la web-of-trust (WOT).
La tendenza generale è infatti sempre più spesso quella di affidarsi a servizi
di certificazione centralizzati di terze parti, più semplici da gestire forse,
ma anche più vulnerabili. Il problema è persino più generale di così: si sta
dimenticando sempre di più la struttura profondamente "peer-to-peer" della Rete,
e così facendo ci si espone, e ci si esporrà, a conseguenze sempre meno prevedibili
e sempre meno piacevoli.
Nemmeno la WOT di PGP/GPG è però esente da rischi e vulnerabilità.
Scopo dell'intervento è quello di analizzare dal punto di vista tecnico il problema
dell'autenticazione personale online ed esaminare pro e contro dei vari sistemi moderni
di autenticazione general purpose, con una particolare enfasi sul modello WOT,
strumento decisamente troppo sottovalutato e che può offrire ancora enormi potenzialità.

#### <a name="i18">Matteo G.P. Flora - The Fool s.r.l. [⇧](#sa)
_Behavioral Advertising and Protection_
[![mp3]({static}/images/icon/sound.png) ](http://urna.winstonsmith.org/materiali/2010/audio/019-flora.mp3)

Quando si parla di Behavioral Advertising si tocca una scienza al
limite della fantascienza per moltissimi, che vedono l'incedere
della nuova metodologia pubblicitaria come una tecnica appannaggio
di poche Elite. Ma le tecnologie alla base e le implementazioni
pratiche sono tutt'altro che complesse ed alla protata delle maggiori società.
Attraverso l'utilizzo del Framework sviluppato da The Fool per la
gestione di FoolDNS, il servizio di protezione dalla Profilazione Online,
verranno mostrati casi d'uso e tecnologie alla base delle moderne tecniche di Profilazione.

###  <a name="bba"></a>Big Brother Award Italia 2010

Durante il Convegno, nella mattinata di sabato, si è tenuta la cerimonia di consegna
dei [Big Brother Award Italia 2010](http://bba.winstonsmith.org).
Questo premio internazionale, che si tiene da 13 anni nei principali paesi europei ed
extraeuropei, è un premio in negativo (come il noto "Tapiro d'oro") che viene assegnato
a quelle persone, associazioni e tecnologie, che peggio hanno fatto alla privacy degli
italiani nell'ultimo anno.
Il BBA nel 2009 è stato assegnato in [ 8 diverse nazioni ](http://www.bigbrotherawards.org/)
oltre l'Italia; [ qui ](https://bba.winstonsmith.org/bbai2009.html) trovate la cerimonia di
premiazione dello scorso anno.

È rimasto invenduto su Ebay il trofeo quadruplo dei Big Brother
Awards, vinto da Facebook; chi lo volesse può scrivere direttamente ad
info@winstonsmith.org.
