Template: article
Title: Chi siamo
Date: 2015-04-22 10:20
Category: 2015
lang: it
slug: chi-siamo
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>

In Italia fin dal 2002 il convegno e-privacy è stato il luogo in cui,
giuristi, ingegneri, giornalisti e attivisti dei diritti civili
digitali con un approccio pratico e multidisciplinare hanno potuto
presentare e discutere la sfaccettata evoluzione della privacy nella
società moderna e tecnologica con le sue opportunità e i suoi rischi.

All'ordine del giorno sono le crescenti collezioni di informazioni
messe a disposizione dagli enti pubblici e dalle aziende private hanno
esacerbato il conflitto tra il diritto dei cittadini alla privacy e il
bene pubblico di una conoscenza prontamente disponibile ed
accessibile. La sempre più pressante richiesta di dati aperti e
informazioni pubbliche, le attività giornalistiche basate su dati e
grafiche nonché le iniziative di liberazione dell'informazione da
parte di gruppi antagonisti come Wikileaks basati su pratiche come il
leaking di documenti riservati o il whistleblowing costruiscono un
quadro molto contrastato, e non sempre giuridicamente coerente, del
panorama attuale nel più vasto ambito dei diritti civili digitali.

In generale gli interventi si occupano di diritti individuali: libertà
di espressione, riservatezza ed anonimato, sorveglianza delle
comunicazioni, sul posto di lavoro e nelle scuole e violazione dei
diritti personali, profilazione massiva degli utenti di servizi
telematici, data retention; incrocio, circolazione e rivendita dei
dati personali, geotagging e privacy locazionale. acquisizione di
informazioni e notizie da fonti anonime o non verificabili, anonimato
tecnologicamente imposto ed whistleblowing sia in relazione
all'attività giornalistica che a quella di contrasto alla corruzione
pubblica e alle mal-practice nelle aziende private.

Il convegno in questi anni ha ospitato personalità italiane e estere,
molte delle quali presenti nelle stesse iniziative della Presidente
sul campo dei Diritti Digitali, come ad esempio il Prof. Rodotà o
alcuni dei membri della Commissione per la Costituzione dei Diritti e
dei Doveri di Internet, nonché molti delle associazioni audite in tale
commissione, ed ha spesso trattato in anticipo le tendenze che hanno
successivamente trovato grande eco sia nell’opinione pubblica che nei
lavori legilsativi e parlamentari rappresentando un luogo di
approfondimento senza paragone in Italia, anche per l’adozione di un
approccio pragmatico e multidisciplinare,.



