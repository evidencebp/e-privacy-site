Template: event
XStatus: draft
Title: Sospendiamo la privacy
Date: 2022-03-15 00:01:00
slug: e-privacy-XXX-cfp
Category: 2022
lang: it
Num: XXX
Year: 2022
City: FIRENZE | RETE
Where: Firenze & Videoconferenza & Streaming
When: 16-17 giugno
Season: summer
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
previd: 2021V
prev: e-privacy-29e3quarti
nextid:
next:
Organizzatori: pws, hermes
Collaboratori: bba
Sponsor: cgt,sikurezza.org,sepel,ush,isgroup
Patrocini: 
MediaPartner: infomedia,aneddotica
timeline: 20 maggio | 27 maggio | 12 giugno
css: .title-XXX { font: 25px arial, sans-serif; text-align: center; }   .subtitle-XXX { font: 18px arial, sans-serif; text-align: center; }

<div class="title-XXX">«Sospendiamo la privacy»</div>
<div class="subtitle-XXX">Pandemia e guerra rendono la privacy un diritto rinunciabile?</div>
<br/>

e-privacy XXX @ Firenze | Rete
===============================

Call for Paper
--------------

Il *Progetto Winston Smith* e l'*Hermes Center for Transparency and
Digital Human Rights* sono lieti di invitarti come relatore all'edizione
primaverile alla trentesima edisione di e-privacy, che si terrà in
modalità mista, presenza + videoconferenza il 16 e 17 giugno 2022 a
Firenze.

Oltre a poterci stringere la mano, avremo l'occasione di festeggiare
non solo la trentesima edizione del convegno, ma anche il suo
ventennale; non è poco, è stata una lunga e proficua strada che la
comunità di e-privacy ha percorso senza mai sfaldarsi.

*Il nostro CfP si chiuderà il 20 maggio*, e la comunicazione di
accettazione ai relatori avverrà *entro il 27 maggio.*

Il tema
-------

*E fu pandemia, e poi fu guerra, e mai mancò chi volle sospendere la
privacy*, come durante gli attacchi terroristici, come in ogni altra
occasione che abbia disturbato la quiete pubblica.

Non solo; anche le pubbliche amministrazioni hanno "*beneficiato*" di
un decreto per cui non sono più vincolate a trattare dati solo in forza
di una norma stringente, ma sono libere di trattare i dati personali,
purché il trattamento avvenga per "*dimostrata pubblica utilità*".

Va bene allora: sospendiamo la privacy! Ma quando? Quando è giustificato
il venire meno quello che è un diritto già alquanto instabile e
malamente riconosciuto anche in tempo di pace e di salute.

La privacy non ci ha mai definito come corpo sociale. Questa "privacy
per tutti ", sempre sul punto di essere resa opzionale, per eccezioni
che diventano normalità.

Si può dire: avete vinto! Cediamo subito le armi che ci avete fin qui
concesso senza mai molta convinzione. Ma diteci almeno quando accadrà,
quando il popolo, come lo schiavo (e la donna) dell'antica Grecia e di
Roma, non avranno più questo loro diritto, troppo facilmente alienabile
e troppo spesso alienato.

Mentre si stava facendo strada una nuova sensibilità verso il furto dei
nostri profili online, che fino ad oggi i poteri pubblici hanno permesso
ai grandi della rete, oggi questi stessi poteri, di fronte a "*normali
emergenze*", hanno avocato a sé ogni potere.

Il pendolo della libertà marcia ora all'indietro, diretto verso il polo
dello strapotere pubblico.

Sono miserevolmente finiti i tempi di pace e di sicurezza, dati per
acquisiti da un patetico ottimismo individualista, che solo qualche anno
fa imperava. La Storia, di cui eminenti commentatori avevano garantito
la fine, si è ripresa la scena di un mondo che si vorrebbe meccanismo
scientifico, ed invece è solo e sempre un groviglio di ragioni
politiche, prevalenti rispetto alla civiltà e alla conoscenza.

Ci arrendiamo. Sì: molliamo. Rinunciamo alla privacy, per ottenere così
almeno la sicurezza.

Sappiamo che non per mano del potere di oggi otterremo la privacy.
Quando allora?

Il ruolo del Progetto Winston Smith, e di tutti gli amici che vorranno
con noi partecipare al ventennale di questo *indomito convegno*, è di
ricordare al potere il senso della sua esistenza al servizio dei
cittadini. A questo abbiamo dedicato venti anni e trenta edizioni
passate, e, se riusciremo, dedicheremo tutte quelle future.

Dopotutto, se siamo durati vent'anni, potremmo durarne almeno altri
venti. ..

Il convegno
===========

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli. L'approccio è interdisciplinare; dagli specialisti
in informatica ai legali che si occupano di nuove tecnologie, dagli
psicologi agli educatori, dagli operatori privati a quanti operano nel
settore pubblico ed istituzionale.

Le proposte d'intervento
=========================

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali, della
filosofia, dell'informatica e dell'attivismo digitale, della privacy,
della non-discriminazione, della sorveglianza e dei diritti civili
digitali. Verranno prese in considerazione anche proposte su temi
diversi da quello dell'edizione, purché di interesse e di attualità.

Le proposte dovranno contenere:

-   Nome del relatore
-   Eventuale associazione rappresentata
-   Indirizzo di posta di riferimento
-   Email e Recapito telefonico
-   Titolo dell'intervento
-   Durata prevista dell'intervento e dell'eventuale Q&A (15' o 30')
-   Outline dell'intervento (circa 200-300 battute)
-   Necessità di sussidi particolari oltre la videoproiezione
-   Abstract con riferimenti (min 500 max 1500 battute)
-   se disponibile alla pubblicazione del materiale sotto licenza libera
-   se disponibile alla pubblicazione di registrazioni audio
-   se disponibile alla pubblicazione di registrazioni video

Le proposte dovranno essere presentate utilizzando il form disponibile
in questa
[**pagina**](http://e-privacy.winstonsmith.org/e-privacy-XXX-proposta.html),
e dovranno pervenire al comitato scientifico **entro il termine ultimo del 20 maggio 2022**

L'accettazione o meno delle proposte sarà comunicata **entro il 27 maggio 2022**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 1 giugno 2022**.

Di seguito un elenco - non esaustivo - di argomenti pertinenti:

-   Cancel Culture e etica del discorso pubblico
-   Servizi digitali di Stato, informatizzazione obbligatoria, processo
    telematico, giustizia algoritmica.
-   Diritto alla Conoscenza e democrazie avanzate
-   Diritti civili e politici dell'individuo: libertà di espressione,
    riservatezza ed anonimato;
-   Profilazione, geotagging, biometria, riconoscimento facciale
-   Tecnologie della liberazione per l'arricchimento della privacy,
    crittografia e comunicazione sicura.
-   Impatto delle tecnologie di controllo e dell'anonimato sui diritti
    dei lavoratori e degli studenti.
-   Evoluzione dei mercati di dati personali: data retention, analisi
    big-data, circolazione e rivendita
-   Dati personali in rete: captatori, intercettazioni lecite e
    illecite, anonimizzazione, ciclo di vita dei dati raccolti a fini
    d'investigazione criminale o di sorveglianza di polizia.

Gli interventi
==============

Gli interventi saranno effettuati dal vivo oppure in videoconferenza e,
con il consenso dei relatori, registrati in audio ed in video.

I relatori potranno utilizzare documenti, slide o filmati; è apprezzata
la disponibilità del relatore a concedere la pubblicazione del materiale
e delle riprese dell'intervento sotto licenza libera.

L'Organizzazione
=================

Al fine di mantenere la propria indipendenza, il convegno è, come
sempre, **a budget zero**. I relatori ed i partecipanti dovranno
provvedere in proprio alle spese. Eventuali sponsorizzazioni di ditte,
enti, gruppi o associazioni hanno carattere non economico e sono intese
come adesione morale ai temi ed ai principi.

### Gli organizzatori

La manifestazione e' organizzata da:

-   [**Progetto Winston Smith**](http://pws.winstonsmith.org/)
-   [**HERMES**](http://logioshermes.org/) - Centro Studi Trasparenza e
    Diritti Umani Digitali

e da altre organizzazioni, aziende ed associazioni.

### Contatti

Per contatti generali e per la stampa:
[**eprivacy@winstonsmith.org**](mailto:eprivacy@winstonsmith.org), per
contatti con i relatori
[**cfp-eprivacy@winstonsmith.org**](mailto:cfp-eprivacy@winstonsmith.org).

Maggiori informazioni sul sito del Convegno
[**http://e-privacy.winstonsmith.org**](http://e-privacy.winstonsmith.org/).

**Vi aspettiamo**.
