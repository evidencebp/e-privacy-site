slug: e-privacy-XXX-relatori
Template: event
XStatus: draft
Title: Sospendiamo la privacy
Date: 2022-03-15 00:01:00
Category: 2022
lang: it
Num: XXX
Year: 2022
City: FIRENZE | RETE
Where: Firenze & Videoconferenza & Streaming
When: 16-17 giugno
Season: summer
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
previd: 2021V
prev: e-privacy-29e3quarti
nextid:
next:
Organizzatori: pws, hermes
Collaboratori: bba
Sponsor: cgt,sikurezza.org,sepel,ush,isgroup
Patrocini: 
MediaPartner: infomedia,aneddotica,lealternative, hackerjournal

## <a name="speakers"></a>I moderatori

### <a name='winston'></a>Winston Smith

Chi è Winston Smith?

### <a name='berto'></a>Rebecca Berto

Rebecca Berto è attiva come consulente legale in un progetto europeo
finanziato anche dalla Commissione Europea. Ha mosso i primi passi
lavorativi in ambito legale in uno studio legale della Corte d'Appello
di Trento. Poi gli eventi l'hanno portata prima a lavorare per
un'azienda a partecipazione pubblica e poi all'interno dell'attuale
progetto europeo. Ha continuato a studiare, specializzandosi in
risoluzione internazionale delle dispute commerciali, in altre parole
arbitrati commerciali internazionali e dispute internazionali relativi
ad investimenti: per questo motivo procedure come quelle previste dal
WTO o ICSID sono conosciute. Se volete chiederle dell'Energy Charter
Treaty e dei casi più recenti ve ne parlerà per ore! Nata a Celle, in
Germania, vive e lavora in Trentino Alto Adige. Pensa e parla in
italiano ed in tedesco, parla e pensa anche in inglese... ogni tanto
dice qualche frase in altre lingue straniere: cerca di studiarle di
più, fra un’attività ed un’altra. Ha la passione per le scienze
naturali, la fisica e le nuove tecnologie.

### <a name='calamari'></a> Marco Calamari (Progetto Winston Smith)

Marco Calamari: ingegnere, classe 1955, talvolta noto come "<a href="https://cassandracrossing.org/">Cassandra</a>", a 18 anni dovette decidere se comprarsi una macchina usata od un pc. Scelse il pc e da allora non si è ancora completamente ripreso.
E' consulente in ambito privacy e Computer Forensics, e specializzato come Application Architect ed archeologo di software legacy.
Nella vita vera è appassionato di privacy e crittografia in Rete, dove collabora a progetti di software libero come Freenet, Mixmaster, Mixminion, Tor & GlobaLaks.
E' il fondatore del Progetto Winston Smith e tra i fondatori dell'associazione Hermes Centro Studi Trasparenza e Diritti Umani Digitali.
Dal 2002 organizza il convegno "e-privacy" dedicato alla privacy in Rete e fuori, ed e' editorialista su diverse testate telematiche, dove pubblica la rubrica settimanale 
<a href="https://calamarim.medium.com/">"Cassandra Crossing"</a>.


### <a name='giorio'></a>Diego Giorio  (Progetto Winston Smith)

Dopo un'esperienza nell'industria privata, nella ricerca&sviluppo di
una multinazionale di seminconduttori prima, nel marketing e nel web
marketing poi, ho successivamente avuto altre esperienza professionali
prima di approdare alla Pubblica Amministrazione, nei servizi
demografici di un piccolo Comune. Dal 2009 ho iniziato a pubblicare
con SEPEL articoli in varie materie demografiche e di interesse
generale della PA, ho tenuto corsi di formazione per un'Associazione
di settore, dopo avere ottenuto il titolo di formatore dal Ministero
dell'Interno. Fra i vari interessi, la privacy ed il suo impatto sulla
PA, e dal 2012 seguo il convegno e-privacy, sia come uditore che come
relatore.


### <a name='priolo'></a>Enrica Priolo (Bonadio Priolo LTF )

Senior partner dello studio legale Bonadio Priolo LTF, sono avvocata
(di estrazione penalista) e formatrice, specializzata in diritti umani
e in legal tech. Le mie aree di ricerca sono principalmente la
privacy, l'intelligenza Artificiale, i processi decisionali
automatizzati e l'ethics by design; il mio approccio al diritto è di
tipo filosofico. Sono co-founder dell'associazione Legal Hackers Pisa.


### <a name='somma'></a>Emmanuele Somma  (Progetto Winston Smith)

Emmanuele Somma è prestato da anni al Progetto Winston Smith. È giornalista
pubblicista, ha fondato Linux Magazine e dirige "LOGIN, saving the
Internet wealth". 

## <a name="speakers"></a>I relatori

#### <a name="alagna"></a> Marco Alagna (Perani Pozzi e Associati)

Marco Alagna ha conseguito la laurea magistrale in Giurisprudenza, con una tesi in informatica giuridica e diritto internazionale privato su smart contract e fintech presso l’Alma Mater Studiorum – Università di Bologna. I suoi interessi sono rivolti al rapporto tra tecnologie e diritto. Attualmente svolge la pratica forense presso lo studio legale Perani Pozzi e Associati di Milano, occupandosi di privacy, tutela dei dati personali e consulenza su tematiche civilistiche, in primis nel settore del diritto delle nuove tecnologie.



#### <a name="aterno"></a> Stefano Aterno 

Nato a Roma, laureato presso l’Università La Sapienza, iscritto all’albo degli avvocati di Roma dal 1998. Avvocato Cassazionista, professore presso l’Università di Foggia, Università di Roma TRE e presso la LUISS (Libera università internazionale degli studi sociali Guido Carli). Esperto di diritto penale dell’informatica e di diritto delle nuove tecnologie, pratica la professione in queste materie da più di 23 anni. Certificato: UNI 11697:2017 Data Protection Officer, certificato ISO 27001 sicurezza dei dati e delle informazioni, CIFI (Certified Information Forensics Investigator, by IISFA). Dal 1996 al 2000 ha svolto l’attività di Magistrato onorario presso il Tribunale di Roma. Svolge attività di contenzioso legale e di consulenza nella materia del diritto delle nuove tecnologie, data protection e diritto penale dell’informatica.  È Responsabile della protezione dei dati (DPO) di alcune società importanti a livello nazionale e internazionale. È docente in Master universitari nelle materie sopra indicate Dal 2005 ad oggi ha pubblicato alcuni libri e numerosi articoli scientifici in tema di cybercrime, indagini informatiche, computer forensics e Data Protection. L’ultimo libro pubblicato è, “Sicurezza informatica, aspetti giuridici e tecnici, 2022, per le edizioni Pacini Giuridica” È Socio dello Studio E- Lex.



#### <a name="beltrami"></a> Giulio Emilio Maria Beltrami (Ecologia dei Sistemi Informativi)

Giulio Beltrami è nato a Milano il 23 marzo 1944, ove risiede.&#13;&#10;&#13;&#10;Laureato in [astro]fisica all'Università degli Studi di Milano nel 1969, è stato per 8 anni consulente alla Syntax SpA (Olivetti) nella progettazione e sviluppo di software di sistema.&#13;&#10;Per altrettanti anni ha coordinato in Italtel SpA (STET) l'attività di assistenza agli utenti R&S, nell'area dei sistemi distribuiti, dei packages, della telematica e dei servizi "infocenter".&#13;&#10;Dal 1985 alla Logos Progetti SpA, software house poi confluita nel Gruppo Olivetti, ha coordinato progetti di ricerca in ambito europeo e lo sviluppo di diverse applicazioni telematiche; quindi ha contribuito al disegno di una linea di prodotti software per banche dati e gestione documentale, che quindi ha promosso, come responsabile aziendale del supporto commerciale e marketing.&#13;&#10;&#13;&#10;Membro delle associazioni AICA, ClubTI Milano (ex), Informatici senza Frontiere, Copernicani (Italia) e ACM (USA) e partecipe alla Fondazione RCM (Rete Civica di Milano), si è anche interessato agli aspetti sociali delle tecnologie dell'informazione e della comunicazione, senza trascurare fenomeni "tecno-anarchici" e "cyberpunk".&#13;&#10;&#13;&#10;In pensione dal 2002, continua ad occuparsi di informatica, con la ricerca e sviluppo "amatoriale" di sistemi di assistenza a comunità d'affari in rete, basati su originali architetture e tecnologie informative/cognitive; i risultati attesi sono una piattaforma "Community Business Server"​ e una teoria sulla conoscenza/coscienza collettiva emergente dal suo funzionamento in Internet.&#13;&#10;&#13;&#10;Ha usato tale piattaforma nel progetto "condomotico" eCondominium vincitore del Premio Perotto 2010.&#13;&#10;&#13;&#10;Dal 2011 la piattaforma è evoluta al cloud​ computing, stressando il concetto di collaborazione, con rivoluzionarie architetture applicative "Hyper-Business"​ e "Hyper-Enterprise".&#13;&#10;Quindi il progetto eCondominium è evoluto da "Social Housing" a "Global Housing", con il nome Hyper-Condo, virtualizzando anche il citofono sullo Smarphone.&#13;&#10;&#13;&#10;Oltre la "condomotica" dal 2020 la pandemia suggerisce come snellire e decongestionare le città, per fronteggiare tali e tanti “cigni neri”, adottando il paradigma “olonico-virtuale” per una SmartCity rinominata HoloCity.&#13;&#10;Il progetto in corso prevede Olismo nello Spazio fisico e nel Ciberspazio informatico (Infosfera), per realizzare una Olarchia civica e una Olotopia urbana, atteso il principio olografico per cui tutto il mondo ci sta già (virtualmente) in tasca (dello smartphone).



#### <a name="bonavita"></a> Simone Bonavita (ISLC - Information Society Law Center)

Simone Bonavita è Professore a contratto in trattamento dei dati sensibili presso l’Università degli Studi di Milano per l’anno accademico 2023/2022, Keystaff del progetto di eccellenza europea Jean Monnet “European Citizens’ online fundamental rights, data governance and cybersecurity in the Information Society: an European legal framework” (#DATAGOV)” e cultore della materia di Informatica Giuridica (Prof. G. Ziccardi) presso la medesima Università, all’interno della quale svolge oggi attività didattica. Docente dei corsi di perfezionamento in “Data Protection & Data Governance”, “Computer Forensics ed indagini digitali” e “Coding for lawyer & legal Tech” dell’Università degli Studi di Milano, si è formato prima presso l’Università degli Studi di Milano, laureandosi in scienze giuridiche ed in giurisprudenza con tesi specialistiche in materia di privacy e nuove tecnologie e perfezionandosi in indagini digitali. Successivamente presso l’ALMA Mater - Università di Bologna ha conseguito il Master in Diritto delle nuove tecnologie ed Informatica Giuridica ed il Dottorato di ricerca in Diritto delle nuove tecnologie ed Informatica Giuridica (CIRSFID) sotto la guida del prof. G. Sartor. Nel corso del 2017 è stato Visiting all’European University Institute (EUI) di Firenze. Dal 2018 è research all’Information Society Law Center dell’Università degli Studi di Milano. Svolge la propria attività professionale quale Avvocato del foro di Milano presso lo studio legale Perani Pozzi Associati. La sua attività professionale, principalmente stragiudiziale, si concentra essenzialmente nel settore del diritto delle nuove tecnologie ed in particolare nella data governance. Assiste quotidianamente importati gruppi nazionali ed internazionali, istituti di credito, TELCO, agenzie di comunicazione ed agenzie reputazionali. Presente come relatore a convegni e seminari, è autore di numerose pubblicazioni aventi ad oggetto il diritto delle nuove tecnologie, il trattamento dei dati personali e la responsabilità degli ISP e profili giuridici di comunicazione digitale.



#### <a name="capoluongo"></a> Anna Capoluongo (D&L NET)

Avvocata del foro di Milano ed opera con maturata esperienza pluriennale nel campo del Diritto delle Nuove Tecnologie, Privacy e Data protection, Contrattualistica, Responsabilità medica e consulenza aziendale, per realtà di livello nazionale ed internazionale. È Partner presso lo Studio Legale Capoluongo, Data Protection Officer certificato UNI 11697 per Aziende in ambito sanitario, universitario, del settore moda e delle tecnologie dell’informatica, Maestro della Protezione dei dati & Data Protection Designer® IIP (Istituto Italiano Privacy), Vicepresidente dell’Istituto di Ricerca per gli Studi Giuridici, Economici e Sociali (I.R.L.E.S.S.) e membro del Gruppo di Lavoro (GdL) interassociativo sull’Intelligenza Artificiale di ANORC. Ha svolto e continua a svolgere attività di docenza universitaria e specialistica a contratto, quale quella sugli Aspetti legali, privacy e deontologici in psicologia presso la Sigmund Freud University (Austria) - Campus di Milano, per i Master della 24Ore Business School in ambito privacy e per il Master PISIA dell’Università di Padova. È inoltre autrice di libri, pubblicazioni e articoli sulle principali testate e riviste on line del settore e relatrice a conferenze e seminari in ambito nazionale ed internazionale.



#### <a name="ciurcina"></a> Marco Ciurcina 

Avvocato in Torino, opera nel campo del diritto commerciale e contrattuale, diritto dell'Information Technology, diritto d'autore, brevetti e marchi, in particolare con focus su software libero, contenuti e dati aperti.&#13;&#10;Docente in "Diritto ed etica della comunicazione" presso il Politecnico di Torino.&#13;&#10;Attivamente impegnato per la promozione del software libero e dei diritti fondamentali nel digitale.



#### <a name="denicola"></a> Valentina De Nicola (D&L NET)

Avvocata e consulente legale d’impresa, ha studiato presso l’Università degli Studi di Padova, ed è iscritta all’Albo degli Avvocati di Venezia dal 2021.&#13;&#10;Dopo la laurea è stata privacy consultant presso una primaria società di consulenza informatica, sviluppando progetti di compliance per società private e pubbliche amministrazioni; è certificata privacy specialist secondo la norma UNI ISO 11697:2017 presso AICQ SICEV, ed ha conseguito il master “Responsabile della protezione dei dati: Data Protection Officer e Privacy Expert” presso l’Università Roma Tre con una tesi in materia di Intelligenza Artiticiale titolata “Discriminazione Algoritmica: Problemi e Prospettive”.&#13;&#10;Collabora con istituti di formazione ed è promotrice del progetto “Avvicinamento alla Data Protection” per gli studenti Scuole Secondarie di Secondo Grado nella Provincia di Venezia.&#13;&#10;È collaboratrice dello Studio Porto 4 di Venezia, dove svolge la propria attività professionale nell’ambito del diritto delle nuove tecnologie, della data protection e nel diritto contrattuale d’impresa.



#### <a name="dellacostanza"></a> Paolo Della Costanza 

...



#### <a name="farnararo"></a> Lorenzo Farnararo 

Sviluppatore software, artista marziale, musicista, padre. &#13;&#10;&#13;&#10;sono una persona estremamente curiosa, per niente spaventato dallo stravolgimento dei costrutti sociali.



#### <a name="ferri"></a> Edoardo Ferri (Studio Tecnico Ferri & Costantino)

Consulente Tecnico in materia di Informatica Forense e Sicurezza, esercita la libera professione come Perito Informatico. Consulente Tecnico del Giudice presso il Tribunale di Pavia. Fondatore dello Studio Tecnico Ferri & Costantino. Senior Partner del BiSLab – Bicocca Security Lab, laboratorio interdipartimentale in materia di sicurezza informatica della facoltà di Giurisprudenza e di Informatica dell’Università Bicocca.



#### <a name="gallus"></a> Giovanni Battista Gallus (Circolo dei Giuristi Telematici /Nexa Center)

Diritto d’autore, diritto penale, tutela della privacy e diritto dell’informatica e delle nuove tecnologie sono le sue principali materie di competenza. Dopo la laurea cum laude in giurisprudenza in Italia si trasferisce in Gran Bretagna per il Master of Laws in Maritime Law e Information Technology Law alla University College London – UCL.. In seguito consegue il titolo di dottore di ricerca. Nel 2009 ottiene lo European Certificate on Cybercrime and Electronic Evidence (ECCE). Iscritto all’Albo degli Avvocati dal 1996, Cassazionista dal 2009, Data Protection officer per diversi enti, collabora con la cattedra di Informatica Giuridica dell’Università di Milano ed è docente al Corso di Perfezionamento in Criminalità informatica e prova digitale, ed al Master DPO del Politecnico di Milano. Fellow del Nexa Center on Internet e Society e dell' Hermes Center for Transparency and Digital Human Rights. Autore di diverse pubblicazioni sui temi citati e relatore nei principali convegni nazionali e internazionali, affianca alla professione attività di formazione, in particolare nel campo del diritto d’autore, del Free software – Open Source, della tutela della privacy, della sicurezza informatica e della digital forensics. Past Presidente del Circolo dei Giuristi Telematici, fondato nel 1998, primo esempio italiano di associazione giuridica telematica, è componente della Commissione Privacy del Consiglio Nazionale Forense, membro dell'Advisory Board dell'Osservatorio Droni del Politecnico di Milano e componente della Commissione Surveillance del CCBE.



#### <a name="gargano"></a> Nicola Gargano (Ordine Avvocati di Bari)

Avvocato in Bari e Milano. Consigliere Referente per l’informatica dell’Ordine degli Avvocati di Bari. Ha conseguito il Master universitario in Diritto della Rete presso l’università degli studi di Padova. Socio fondatore delle associazioni Amadir (Alumni Master Diritto della Rete) e CSPT (Centro Studi Processo Telematico). Autore di numerose pubblicazioni sul processo telematico



#### <a name="gazzella"></a> Stefano Gazzella (D&L NET)

Romano emigrato in Friuli-Venezia Giulia dal 2016. Orgogliosamente nerd dal 1985. Consapevole dell’importanza delle soft skill sceglie di coltivarle tramite videogames, giochi di ruolo, giochi da tavolo, wargames e aneddotica (per lo più collegata a sci-fi e fantasy). Dopo il diploma di maturità scientifica sperimentale, si è laureato in giurisprudenza all’Università degli Studi “Roma Tre” con tesi in Law&Economics a titolo “Analisi economica del diritto alla privacy negli spunti della Scuola di Chicago”. Consegue successivamente il diploma di specializzazione ad indirizzo forense presso la SSPL “Roma Tre”.&#13;&#10;Dopo aver compiuto la pratica forense a Roma, decide di specializzarsi nel diritto alla protezione dei dati personali. Opera come libero professionista come Privacy Officer e Data Protection Officer, svolgendo attività di advisoring legale per aziende e organizzazioni in ambito Privacy & ICT Law. Lavora in coordinamento operativo con esperti specializzati in sistemi di gestione e sicurezza delle informazioni e con studi legali per attività di consulenza aziendale e tutela dei diritti degli interessati. Svolge attività di insegnamento e formazione su tematiche di data protection e collegate ai diritti di terza generazione, partecipa a progetti di informazione e divulgazione di cultura digitale. Scrive articoli come giornalista pubblicista per la testata online Infosec.news.



#### <a name="lisi"></a> Andrea Lisi (Studio LegaLe Lisi)

Avvocato che da ormai 20 anni si occupa di diritto applicato all'informatica, di protezione dei dati personali e di digitalizzazione. Presidente di ANORC professioni.



#### <a name="longo"></a> Valentina Longo 

...



#### <a name="marzocchi"></a> Duccio ( alessandro ) Marzocchi 

80enne ex giurista; in ambito digitale sono molto ignorante, il mio interesse più sentito è sul digitale come complesso di regole che nessuna autorità politica ha approvato e che di fatto funzionano come imposizioni più costrittive di ogni legge.&#13;&#10;



#### <a name="piccoli"></a> Andrea Piccoli (D&L Network)

Chief Digital Officer, Professionista della digitalizzazione e privacy, valutatore certificato per lo schema ISDP 10003:2020, delegato territoriale del triveneto per ANORC e ANORC Professioni



#### <a name="naif"></a> Fabio Pietrosanti (Hermes Center)

Fabio Pietrosanti frequenta, con il soprannome “naif” l’underground digitale italiano dal 1995 e si occupa professionalmente di digital security dal 1998. Presidente e co-fondatore del Centro Hermes per la Trasparenza e i Diritti Umani Digitali, è attivo in diversi progetti per la diffusione di consapevolezza, strumenti e tecnologie a supporto della libertà di espressione e della trasparenza. Membro di Transparency International Italia, gestore di nodi di anonimato Tor e di pubblicazione anonima Tor2web, è fra i fondatori del progetto di Whistleblowing GlobaLeaks, oggi in uso tanto nel mondo del giornalismo, dell’attivismo quanto nella pubblica amministrazione con finalità di contrasto della corruzione. Si occupa di innovazione tecnologica, progettazione software nell’ambito del whistleblowing, della tutela della riservatezza delle informazioni e dell’anonimato digitale. Veterano del mondo dell’hacking e del software libero, ha partecipato a progetti e community quali sikurezza.org, s0ftpj, Progetto Winston Smith, Metro Olografix. Professionalmente ha avuto esperienze come network security manager, senior security advisor, imprenditore e CTO di una startup impegnata nello sviluppo di sistemi di cifratura delle telefonate cellulari.



#### <a name="rossi"></a> Andrea Rossi (ANFP)

Andrea Rossi, Dirigente superiore della Polizia di Stato in quiescenza, ha svolto la maggior parte della sua carriera professionale nella Polizia postale e delle comunicazioni, assumendo, tra l’altro, la dirigenza dei Compartimenti Toscana e Lazio. &#13;&#10;È stato componente del Comitato interministeriale di garanzia “Internet e minori”. e del gruppo di lavoro che ha formulato la bozza del decreto attuativo del d l. "Pisanu" 144/2005. E' autore di articoli e pubblicazioni concernenti i computer crimes, la telefonia e la privacy. Responsabile Focus Data retention Privacy Academy e del Settore privacy dell’Associazione Nazionale Funzionari di Polizia - ANFP&#13;&#10;&#13;&#10;



#### <a name="sapuppo"></a> Valentina Sapuppo (Ricercatore Indipendente)

Valentina Grazia Sapuppo è nata a Catania, Sicilia, e si è laureata in Giurisprudenza presso il Dipartimento di Giurisprudenza dell’Università degli Studi di Catania, tesi sperimentale dal titolo TecnoDiritto e CyberEthics, relatore S. Amato, membro del Comitato Nazionale di Bioetica. Esperto legale nel mondo digitale, protezione della privacy, protezione dei dati biometrici, specializzato in etica dell’informazione è Associate presso ICT Legal Consulting. Membro del Comitato Permanente del SAI - Sistemi Amministrativi Intelligenti presso l’Accademia Nazionale delle Scienze di Buenos Aires, la Dott.ssa Sapuppo è socio AIGA - Associazione Italiana Giovani Avvocati, socio di Federprivacy, di DPO Innovation, di Privacy Network, nonché Fellow all’IIP, Socio ELSA - The European Student Association, ente locale ELSA Catania, socio di ISOC International e parte del ISOC Youth Observatory - Chapter Italy. Svolge diverse attività aventi ad oggetto la tutela dei diritti umani, la lotta al digital divide. Scrive per riviste scientifiche giuridiche Salvis Juribus, Astrea e IJ Editores, di cui è anche membro del Comitato Editoriale in qualità di rappresentante italiano. Collabora con diverse piattaforme informative, tra cui l'e-Learning Specialist. Selezionato come Eccellenza Italiana per l'Excellent Webinar Academy di ELSA Italia, confronta costantemente i temi delle nuove tecnologie con esperti italiani e stranieri.



#### <a name="scorza"></a> Guido Scorza (Garante per la protezione dei dati personali)

Componente del Garante per la protezione dei dati personali Avvocato, giornalista pubblicista, professore a contratto di diritto delle nuove tecnologie. Già responsabile degli affari regolamentari del team per la trasformazione digitale della Presidenza del Consiglio dei Ministri e, poi, Consigliere giuridico del Ministro per l’innovazione. Insegna diritto delle nuove tecnologie presso l’Università europea, diritto dei contratti ad oggetto informatico presso il Master in informatica giuridica e diritto dell’informatica dell’Università degli Studi di Bologna e privacy nelle comunicazioni elettroniche presso il Master in protezione dei dati personali dell’Università Roma Tre. Ha fondato lo Studio ELex del quale è stato partner fino all’assunzione dell’incarico di componente del Collegio e l’Istituto per le politiche dell’innovazione dalla cui Presidenza si è egualmente dimesso a seguito dell’assunzione a componente del Collegio. È rappresentante vicario del Governo italiano presso il Government advisory Board dell’ICANN. È blogger su L’Espresso e Il Fatto Quotidiano e scrive su Mashable Italia, il Corriere delle Comunicazioni e Agendadgitale.eu. È autore di alcuni libri, gli ultimi dei quali sono “Processi al Futuro”, 2020 Egea e “Intelligenza artificiale. L’impatto sulle nostre vite, diritti e libertà”, 2020, con A. Longo, Mondadori. Prima ha, tra gli altri, scritto “Internet, i nostri diritti” con Anna Masera per Laterza e “Meglio se taci” con Alessandro Gilioli per Baldini&Castoldi.



#### <a name="sindaco"></a> Sara Sindaco (D&L NET)

Avvocata del foro di Milano e assisto da oltre 12 anni, nel settore di diritto del lavoro e societario, persone fisiche e imprese, organizzazioni sindacali, enti pubblici, associazioni, sia in ambito extragiudiziale, che nei Tribunali e nelle Corti di Appello. Socia AGI “Avvocati Giuslavoristi Italiani” dal 2021.&#13;&#10;Studia e approfondisce con attuale interesse le tematiche di diritto connesso alle intelligenze artificiali e alle possibili implicazioni del digitale nel diritto del lavoro e gestione dei dati sulle risorse umane.&#13;&#10;Sul piano formativo, ha studiato legge all’Università Bocconi di Milano, specializzandosi in diritto dell’impresa e del lavoro nonché in proprietà intellettuale e tutela dei prodotti (International Property Law, Traditional Knowledge), frequentando nel 2008 l’ultimo anno di studi in Australia, Sydney (University of New South Wales), con laure nel 2009 con lode.&#13;&#10;Negli anni ha approfondito tematiche di statistica economica a Boston (Babson College, 2006). Ha svolto dei seminari a cura della WIPO (World Intellectual Property Organization) tra il 2009 e il 2013, a Sofia e Bangkok. Ha frequentato presso la Statale di Milano la Scuola di Specializzazione per le Professioni Legali (master post laurea) conseguendo il diploma nel 2011.



#### <a name="surbone"></a> Andrea Surbone (The Jus Semper Global Alliance)

Andrea Surbone, scrittore, editore ed ex viticoltore.&#13;&#10;Ha scritto narrativa con “Pulviscolo” e dal novembre 2007 redige il “buona settimana”, una piccola rubrica di sguardi sul mondo,&#13;&#10;inviata ogni lunedì via email.&#13;&#10;Editore della rivista “Nuvole” (numeri cartacei dal 16 al 23) e tuttora membro della Redazione. &#13;&#10;Membro del Core Team di “The Jus Semper Global Alliance”,  ha pubblicato interventi su Great Transition Network. &#13;&#10;Portavoce della proposta di economia politica, Proposta neokeynesiana.&#13;&#10;Promotore di una proposta politica, il Partito Elettoralmente Rivoluzionario.



#### <a name="vieri"></a> Giovambattista Vieri (ENT SRL)

Giovambattista Vieri, son nato nel 1964, sono appassionato di informatica da quando avevo 16 anni e con l'aiuto del saldatore modificavo lo spectrum. Ho poi lavorato nell'industria aerospaziale (project leader) sia su GUI sia su apparati embedded, passando poi a societa' di consulenza e formazione (responsabile gruppo internet), poi a societa' editoriali con ruoli anche inerenti la IT security. Infine imprenditore (molto piccolo) e consulente. Nei ritagli di tempo, scrivo software che poi libero . Son anche molto appassionato di Storia (antica e recente) e sport. Amo la cucina e la buona tavola condita da discussioni interessanti. E dimenticavo che istruisco i computer a ripetere i ns errori.










