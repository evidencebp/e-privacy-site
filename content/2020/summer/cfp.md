Template: event
XStatus: draft
Title: Algoritmi, automatismi e predizioni
Date: 2020-02-20 13:00:00
slug: e-privacy-XXVII-cfp
Category: 2020
lang: it
Num: XXVII
Year: 2020
City: Firenze
Where: Sala della Miniatura<br/>Palazzo Vecchio
When: 15-16 maggio
Season: spring
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
previd: 2019W
prev: e-privacy-XXVI
nextid: 
next:
Organizzatori: hermes,pws
Collaboratori: bba
XSponsor: sikurezza.org,sepel,ush,isgroup,puntoi,cgt,mes3hacklab,overvolt
Patrocini:
MediaPartner: infomedia,radioradicale,aneddotica
timeline: 30 marzo | 10 aprile | 15 maggio
css: .title-XXVII { font: 25px arial, sans-serif; text-align: center; }   .subtitle-XXVII { font: 18px arial, sans-serif; text-align: center; }

<div class="title-XXVII">«Algoritmi, automatismi e predizioni»</div>
<div class="subtitle-XXVII">Giustizia automatica e predittiva, Social Scoring e Smart Cities; poco e troppo "smart" allo stesso tempo?</div>
<br/>


Il Progetto Winston Smith e l’Hermes Center for Transparency and
Digital Human Rights sono lieti di invitarti come relatore
all’edizione primaverile di e-privacy, che si terrà a Firenze il 15 e
16 maggio 2020 nella prestigiosa sede della Sala di Firenze Capitale
(Sala della Miniatura) di Palazzo Vecchio, sede del Comune di Firenze
che ospita l'iniziativa.

Parleremo di una società nella quale sempre più decisioni ed azioni
riguardanti persone e cittadini verranno prese da sistemi non umani.

I sistemi di Intelligenza Artificiale, spesso abbinati agli oggetti
smart, già presenti nelle nostre città e nelle nostre case, e che
presto dilagheranno in ogni campo, consentono di raccogliere grandi
quantità di dati personali, di monitorare il comportamento dei
singoli, e per estensione anche delle masse.

Dai dati così ottenuti è possibile ricavare un "profilo di
comportamento" per ognuno, ed utilizzarlo per assegnare un "punteggio
di adeguatezza sociale", come già avviene in Cina e come si sta
considerando di realizzare in altri Paesi.

Ed è possibile anche tentare la previsione dei comportamenti futuri di
singoli individui, mettendoci tutti nella condizione di arrivare ad un
colloquio di selezione o ad un processo penale da pre-giudicati,
dotati cioè di una profilazione considerata attendibile su questioni
quali la "personalità", il grado di "inserimento" nella società civile
o la "pericolosità sociale."

Queste tecnologie e questi dati sono disponibili per ogni paese od
azienda voglia valersene, indipendentemente dal livello democratico od
etico dei loro scopi.

I sistemi automatizzati di analisi consentono di delegare alle
macchine decisioni ed azioni che sinora erano di competenza
esclusivamente umana, sia in campo penale che amministrativo, come
dimostrano il tentativo della città di Siena di creare un ufficio
anagrafe virtuale, gli articoli di giornale scritti da robot, i
tentativi di gestione parzialmente automatica della giustizia che si
stanno diffondendo nel mondo.

Ma fino a che punto un algoritmo può aiutare ad assicurare una
giustizia veloce ed uniforme e quali sono i rischi di questo
approccio?

Quale garanzia di uniformità e di oggettività può offrire un sistema
di Intelligenza Artificiale?

Quale valore può avere la testimonianza di un Assistente Virtuale?

Ma soprattutto, dove finisce la responsabilità, che accompagna e deve
accompagnare ogni potere ?


# Il convegno

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli.
L’approccio è interdisciplinare; dagli
specialisti in informatica ai legali che si occupano di nuove
tecnologie, dagli psicologi agli educatori, dagli operatori privati a
quanti operano nel settore pubblico ed istituzionale.


# Le proposte d'intervento

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali,
della filosofia, dell'informatica e dell'attivismo digitale, della
privacy, della non-discriminazione, della sorveglianza e dei
diritti civili digitali.
Verranno prese in considerazione anche proposte su temi diversi da
quello dell'edizione, purché di interesse e di attualità.

Le proposte dovranno contenere:

- Nome del relatore
- Eventuale associazione rappresentata
- Indirizzo di posta di riferimento
- Email e Recapito telefonico
- Titolo dell'intervento
- Durata prevista dell'intervento e dell'eventuale Q&A (15' o 30')
- Outline dell'intervento (circa 200-300 battute)
- Necessità di sussidi particolari oltre la videoproiezione
- Abstract con riferimenti (min 500 max 1500 battute)
- se disponibile alla pubblicazione del materiale sotto licenza libera
- se disponibile alla pubblicazione di registrazioni audio
- se disponibile alla pubblicazione di registrazioni video

Le proposte di intervento dovranno essere presentate utilizzando il
form disponibile in questa  [pagina](http://e-privacy.winstonsmith.org/e-privacy-XXVII-proposta.html)

Le proposte dovranno pervenire al comitato scientifico __entro il
termine ultimo del 30 marzo 2020__.

L'accettazione o meno delle proposte sarà **comunicata entro il 10 aprile 2020**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 5 maggio 2020**.

Di seguito un elenco - non esaustivo - di argomenti pertinenti:

- Servizi digitali di Stato, informatizzazione obbligatoria, processo telematico, giustizia algoritmica.
- Diritto alla Conoscenza e democrazie avanzate
- Diritti civili e politici dell’individuo: libertà di espressione, riservatezza ed anonimato;
- Profilazione, geotagging, biometria, riconoscimento facciale
- Tecnologie della liberazione per l’arricchimento della privacy, crittografia e comunicazione sicura.
- Impatto delle tecnologie di controllo e dell’anonimato sui diritti dei lavoratori e degli studenti.
- Evoluzione dei mercati di dati personali: data retention, analisi big-data, circolazione e rivendita
- Dati personali in rete: captatori, intercettazioni lecite e illecite, anonimizzazione, ciclo di vita dei dati raccolti a fini d’investigazione criminale o di sorveglianza di polizia.

# Gli interventi

Gli interventi saranno effettuati dal vivo e, con il consenso dei
 relatori, registrati in audio ed in video.

I relatori potranno utilizzare documenti, slide o filmati, e gli interventi
dovranno avere una durata compresa fra 15 e 30 minuti, incluso il tempo per
Q&A.

Potranno essere proposti anche interventi in videoconferenza.

È apprezzata la disponibilità del relatore a concedere la pubblicazione del
materiale prodotto e delle riprese dell’intervento sotto licenza libera.

# L'Organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese di viaggio e soggiorno.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.

<!--
### Sede di e-privacy 2020 spring edition

La sede di e-privacy 2020 spring edition sarà la
 [Sala conferenze "Luigi Ciminiera"](https://www.polito.it/ateneo/sedi/index.php?bl_id=TO_CIT11&fl_id=XP05&rm_id=021&lang=it)
 - Sede Centrale - Cittadella Politecnica.

![La foto ]( http://web.jus.unipi.it/wp-content/uploads/2014/04/polo_piagge.jpg)
-->

### Gli organizzatori

La manifestazione e’ organizzata da:

 - [HERMES](http://logioshermes.org/) \- Centro Studi Trasparenza e Diritti Umani Digitali.
 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori

e da altre organizzazioni, aziende ed associazioni.


### Contatti

Per contatti generali e per la
stampa: [eprivacy@winstonsmith.org](mailto:eprivacy@winstonsmith.org),
per i relatori
[cfp-eprivacy@winstonsmith.org](mailto:cfp-eprivacy@winstonsmith.org).

Maggiori informazioni saranno pubblicate sul sito del Convegno non appena
disponibili, all'indirizzo [e-privacy.winstonsmith.org](http://e-privacy.winstonsmith.org).

**Vi aspettiamo**.
