Template: event
Title: Nuove tecnologie di controllo
Date: 2020-09-16 13:00:00
Category: 2020
lang: it
Num: XXVIII
Year: 2020
slug: e-privacy-XXVIII-relatori
Year: 2020
City: ONLINE
Where: Location & Videoconferenza & Streaming
When: 2-3 ottobre
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
Organizzatori: hermes,pws
previd: 2020
prev: e-privacy-XXVII
MediaPartner: infomedia, radioradicale
css: .title-XXVII { font: 25px arial, sans-serif; text-align: center; }   .subtitle-XXVII { font: 18px arial, sans-serif; text-align: center; }

## <a name="speakers"></a>I chairman

### <a name='calamari'></a> Marco Calamari (Progetto Winston Smith)

Marco Calamari. Ingegnere, classe 1955, talvolta noto come Cassandra,
a 18 anni dovette decidere se comprarsi una macchina usata od un
pc. Scelse il pc e da allora non si e' ancora completamente ripreso.
Lavora come archeologo di software legacy in una grande
multinazionale, ma e' appassionato di privacy e crittografia in Rete,
dove collabora a progetti di software libero come Freenet, Mixmaster,
Mixminion, Tor & GlobaLaks.

E' il fondatore del Progetto Winston Smith e tra i fondatori
dell'associazione Hermes Centro Studi Trasparenza e Diritti Umani Digitali.  
Dal 2002 organizza il convegno "e-privacy" dedicato alla
privacy in Rete e fuori, ed e' editorialista di "Punto Informatico"
dove pubblica la rubrica settimanale 
<a href="http://punto-informatico.it/cerca.aspx?s=cassandra%20calamari&t=4">"Cassandra Crossing"</a>.

### <a name='giorio'></a>Diego Giorio  (Progetto Winston Smith)

Dopo un'esperienza nell'industria privata, nella ricerca&sviluppo di
una multinazionale di seminconduttori prima, nel marketing e nel web
marketing poi, ho successivamente avuto altre esperienza professionali
prima di approdare alla Pubblica Amministrazione, nei servizi
demografici di un piccolo Comune. Dal 2009 ho iniziato a pubblicare
con SEPEL articoli in varie materie demografiche e di interesse
generale della PA, ho tenuto corsi di formazione per un'Associazione
di settore, dopo avere ottenuto il titolo di formatore dal Ministero
dell'Interno. Fra i vari interessi, la privacy ed il suo impatto sulla
PA, e dal 2012 seguo il convegno e-privacy, sia come uditore che come
relatore.


### <a name='somma'></a>Emmanuele Somma  (Progetto Winston Smith)

Emmanuele Somma è prestato da anni al Progetto Winston Smith,
collabora con il Centro Hermes per la Trasparenza e i Diritti Umani
Digitali ed è militante del Partito Radicale. È giornalista
pubblicista, ha fondato Linux Magazine e dirige "LOGIN, saving the
Internet wealth".

## <a name="speakers"></a>I relatori

#### <a name="alongi"></a> Virgina Alongi (Avvocato - Data Protection Office presso enti pubblici e privati)

Avvocato Amministrativista, specializzato in anticorruzione, trasparenza, appalti pubblici e protezione dei dati con particolare riferimento al settore sanitario. 

Responsabile della protezione dei dati presso enti pubblici e privati. 

Membro della commissione privacy dell’Consiglio dell’Ordine degli Avvocati di Roma.
Docente e autore di pubblicazioni nelle aree di specializzazione.




#### <a name="amoruso"></a> Gennaro Maria Amoruso (Studio Legale Amoruso - Data Protection Officer Aziende sanitarie Pubbliche )

Avvocato civilista dal 2002, patrocinante in Cassazione dal 2013, specializzato in materia di protezione dei dati personali ed in diritto digitale. 
Data Protection Officer (DPO) nel settore sanitario pubblico della Regione Lazio presso una ASL ed una Azienda Ospedaliera e presso un Ordine delle professioni Sanitarie. 
Membro della commissione privacy dell’Consiglio dell’Ordine degli Avvocati di Roma. 
Formatore e docente, nonché come autore di pubblicazioni in tema di protezione del dato in sanità per Il Sole 24 ore e per la Maggioli editore e per alcune testate telematiche. 
Ha svolto una significativa attività convegnistica come relatore, ha partecipato come relatore alla e-privacy 2018 - winter edition XXIV insieme ad Adriana Augenti con l’intervento dal titolo “Ricerca scientifica, dato genetico e tecnologie”




#### <a name="aterno"></a> Stefano Aterno (Avvocato)

				
Avvocato, professore a contratto presso l’Università di Foggia
svolge la professione di avvocato e consulente prevalentemente nell’ambito del diritto penale dell’informatica e del diritto delle nuove tecnologie.
Docente presso l’Università LUISS di Roma, Dipartimento di Giurisprudenza.
Certificato UNI 11697:2017 data protection officer 
Certificato Lead auditor ISO 27001 (certificazione internazionale sulla sicurezza dei dati e delle informazioni) e certificato CIFI (Certified Information Forensics Investigator)
Dal 2005 ad oggi ha pubblicato alcuni libri e numerosi articoli scientifici in tema di criminalità informatica, indagini informatiche e tutela dei dati personali
www.studioaterno.it




#### <a name="bassoli"></a> Elena Bassoli Williams (Studio Legale Bassoli - ANGIF)

Elena Bassòli Williams, Avvocato in Genova, Professore a contratto di Diritto della comunicazione elettronica (54 h) e di Cyber Security and Data Protection (Master II liv. post lauream Ingegneria), presso Università degli Studi di Genova; già docente di Diritto dell’Informatica presso la Facoltà di Giurisprudenza dell’Università degli Studi di Genova, del Piemonte Orientale, e della Statale di Milano. Si occupa di diritto e nuove tecnologie dal 1995 ed è autore di oltre 200 pubblicazioni in materia, tra monografie, contributi a collettanee, articoli, note e commenti. Membro del Comitato di Redazione della rivista “Sicurezza e Giustizia”, è formatore per Ministero dell’Interno e Ministero di Giustizia, Presidente di ANGIF (Associazione Nazionale Giuristi Informatici e Forensi) con cui ha organizzato e coordinato centinaia di seminari, convegni, congressi, master. Coautore del software Verslex in uso al Senato della Repubblica per l’aiuto alla redazione dei testi normativi. È dottore di ricerca in Metodi e tecniche della formazione e valutazione delle leggi, XII ciclo. Coordinatore della Commissione “Privacy” e Consigliere presso CTI-Liguria (Club Tecnologie dell’Informazione); membro ANDIG-Ass. Naz. Docenti Informatica giuridica e ANDIP-Ass. Naz. Difesa Privacy. In questi ultimi 25 anni si è occupata e tuttora si occupa di consulenza privacy ad imprese ed enti pubblici nei settori trasporto marittimo, sanitario, turistico, commerciale, assicurativo, associativo, sportivo, no profit, ordini professionali, siderurgico, impiantistico. Candidata alla Presidenza del Garante Privacy 2019.



#### <a name="beltrami"></a> Giulio Beltrami (AICA, Informatici senzaFrontiere)

Giulio Beltrami è nato a Milano il 23 marzo 1944, ove risiede.

Laureato in [astro]fisica all'Università degli Studi di Milano nel 1969, è stato per 8 anni consulente alla Syntax SpA (Olivetti) nella progettazione e sviluppo di software di sistema.
Per altrettanti anni ha coordinato in Italtel SpA (STET) l'attività di assistenza agli utenti R&S, nell'area dei sistemi distribuiti, dei packages, della telematica e dei servizi "infocenter".
Dal 1985 alla Logos Progetti SpA, software house poi confluita nel Gruppo Olivetti,  ha coordinato progetti di ricerca in ambito europeo e lo sviluppo di diverse applicazioni telematiche; quindi ha contribuito al  disegno di una linea di prodotti software per banche dati e gestione  documentale, che quindi ha  promosso, come responsabile aziendale del supporto commerciale e marketing.

Membro delle associazioni informatiche AICA, ClubTI Milano (ex), Informatici senza Frontiere (Italia) e ACM (USA) e partecipe alla Fondazione RCM (Rete Civica di Milano), si è anche interessato agli aspetti sociali delle tecnologie dell'informazione e della comunicazione, senza trascurare fenomeni "tecno-anarchici" e "cyberpunk".

In pensione dal 2002, continua ad occuparsi di informatica, in modo amatoriale; con la ricerca e sviluppo di sistemi di assistenza alle relazioni d'affari, entro comunità in rete, basati su originali architetture informative/cognitive e sulle tecnologie OO, ODBMS, XML e NOSQL di alcuni sponsor, fra cui Software-AG, Sonic Software, Intersystems e Google; i risultati attesi sono una piattaforma applicativa "Community Business Server"​ e una teoria sulla conoscenza/coscienza collettiva emergente dal suo funzionamento in Internet.

Ha usato tale piattaforma nel progetto "condomotico" vincitore del Premio Perotto 2010. Dal 2011 la piattaforma si è evoluta al cloud​ di Google, stressando il concetto di collaborazione​, con rivoluzionarie architetture "Hyper-Business"​ e "Hyper-Enterprise".



#### <a name="berto"></a> Rebecca Berto (Nessuna)

Rebecca Berto è attiva come consulente legale in un progetto europeo finanziato anche dalla Commissione Europea. Ha mosso i primi passi lavorativi in ambito legale in uno studio legale della Corte d'Appello di Trento. Poi gli eventi l'hanno portata prima a lavorare per un'azienda a partecipazione pubblica e poi all'interno dell'attuale progetto europeo.
Ha continuato a studiare, specializzandosi in risoluzione internazionale delle dispute commerciali, in altre parole arbitrati commerciali internazionali e dispute internazionali relativi ad investimenti: per questo motivo procedure come quelle previste dal WTO o ICSID sono conosciute. Se volete chiederle dell'Energy Charter Treaty e dei casi più recenti  ve ne parlerà per ore! Nata a Celle, in Germania, vive e lavora in Trentino Alto Adige. Pensa e parla in italiano ed in tedesco, parla e pensa anche in inglese... ogni tanto dice qualche frase in russo, lingua che cerca di studiare di più, fra un’attività ed un’altra. Ha la passione per le scienze naturali, la fisica e le nuove tecnologie.




#### <a name="ciurcina"></a> Marco Ciurcina (StudioLegale.it)

Avvocato in Torino, opera nel campo del diritto commerciale e contrattuale, diritto dell'Information Technology, diritto d'autore, brevetti e marchi, in particolare con focus su software libero, contenuti e dati aperti.
Docente in "Diritto ed etica della comunicazione" presso il Politecnico di Torino.
Attivamente impegnato per la promozione del software libero e dei diritti fondamentali nel digitale.



#### <a name="delninno"></a> Alessandro Del Ninno (Studio legale Tonucci & Partners)

Prof. Avv. Alessandro del Ninno 
Professore a Contratto di Informatica Giuridica presso l’Università LUISS Guido Carli di Roma. Avvocato del Foro di Roma, Partner dello Studio legale Tonucci & Partners. Presidente del Comitato Scientifico dell’ANPD - Associazione Nazionale per la protezione dei dati personali. Vice-Presidente del Comitato Scientifico dell’IIP - Istituto Italiano Privacy. Relatore nell’ambito dei più importanti convegni nazionali ed internazionali ove viene frequentemente invitato in qualità di esperto su tematiche legate all’Information & Communication Technology, all’IP e alla Data Protection. Ad oggi, ha tenuto oltre 150  conferenze nazionali e internazionali. Nelle stesse materie è autore di oltre 100 tra libri, trattati, monografie, saggi e articoli. Per le stesse materie è di frequente intervistato e consultato in qualità di esperto dalle principali testate giornalistiche ed editoriali, radio ed emittenti televisive nazionali.





#### <a name="delsoldato"></a> Flavio Del Soldato (Comitato I Want My Money Back)

Flavio Del Soldato è nato ad Acquapendente, nell'Alta Tuscia, il 20 gennaio 1973.
Studi classici al Liceo Torquato Tasso di Roma. Laurea in Giurisprudenza presso “La Sapienza” di Roma. Master in Tutela internazionale dei diritti umani presso “La Sapienza” di Roma. Dal 2006 esercita la professione di avvocato in Roma.
Corsi di aggiornamento in diritto europeo presso Academy of European Law (Treviri, Germania). Segretario del Comitato I Want My Money Back.



#### <a name="faini"></a> Marco Faini (Perani Pozzi Associati)

Laureato all’Università statale di Milano, appassionato di privacy, cybersecurity e del mondo IT. 
Durante la quarantena ho avuto modo di approfondire il difficile bilanciamento di interessi contrapposti e meritevoli di tutela riguardante il diritto alla privacy e il diritto alla salute pubblica. 
Da luglio 2020 collaboro con il Prof. Avv. Simone Bonavita presso lo studio legale Perani Pozzi Associati grazie al quale ho avuto modo di analizzare diverse problematiche e temi molto interessanti legati alla privacy.




#### <a name="gobbato"></a> Monica  Gobbato  (PrivacyAcademy)

Avvocato digitale, Senior Partner di QUBIT Law Firm, Presidente di Privacy Academy, già commissario d’esame per Privacy Officer nel 2013, in passato è stata senior associate di due grandi studi legali internazionali: Gianni, Origoni & Partners e Baker e MCKenzie a Milano, dove ha coordinato i dipartimenti di Diritto della Privacy nell’ambito di Information Technology.
Prof A.C. all’università Ca’ Foscari a Venezia dal 2007, è docente in Master Universitari, Seminari e Corsi in tutta Italia. Relatrice e moderatrice in materia di Diritto dell’informatica, privacy e cybercrime.
Scrive per Assodigitale, StartUPItalia, Italia Oggi, 7Key4biz.



#### <a name="guerreschi"></a> Rufo Guerreschi (Trustless Computing Association)

Imprenditore e attivista nel campo della promozione di democrazia e privacy attraverso il digitale. Direttore di Trustless Computing Association e A.D. della sua startup spinoff TRUSTLESS.AI, ambedue basate a Zurigo. Video di 2 minuti di presentazione (in inglese): https://youtu.be/CXCc938DTOo



#### <a name="lopez"></a> Ugo Lopez (Studio di Ingegneria Informatica e Forense Prof. Ing. Ugo Lopez)

Docente di informatica forense presso il polo jonico dell'Ateneo barese, corso di laurea magistrale in sicurezza informatica, nonché di informatica presso altre facoltà della stessa Università, ingegnere informatico con un master universitario biennale in elearning & mobile learning, membro referente della commissione del terzo settore dell'ordine barese, membro della commissione forense, mi occupo da anni di formazione e divulgazione informatica, smart working, elearning e consulenza informatica ad ampio spettro. Trainer certificato (Microsoft, Google, Linux LPI, CompTIA, etc.), autore LinkedIn di corsi sulla sicurezza informatica nel cloud. Credo molto nella formazione e divulgazione, attualmente laureando in scienze giuridiche, nel tempo libero viaggio con la mia famiglia e il mio cane, leggo Stephen King e dirigo tornei internazionali di tennis.



#### <a name="marra"></a> Angelo D. Marra (Avvocato - Formatore - Diritti in Movimento di Paolo Cendon)

Avvocato del Foro di Reggio Calabria, Dottore di Ricerca in Diritto Civile,Co Fondatore Gruppo  di Ricerca Inclusione e Disability Studies, Laboratorio di Ricerca Inclusione Scolastica e Sociale, Dipartimento di Scienze della Formazione, Università Roma  3, dal 2017 al 2018  è stato  coordinatore dell’Osservatorio sull'inclusione e i diritti delle persone con disabilità istituito presso l’Università Mediterranea di Reggio Calabria.

Sin dal 1999 inizi si interessa dei rapporti tra diritto e nuove tecnologie, informatica e crittografia, cercando di coltivare un approccio trasversale ai fenomeni ed attento alle innovazioni.

Approfondisce i temi dei diritti umani, della non discriminazione e della didattica inclusiva rivolta alle persone disabili.  Lavora anche  alla diffusione in Italia dei Disability Studies.

Con diverse ricerche post-doc, ha tenuto relazioni, anche  in lingua inglese,  a conferenze nazionali e internazionali alla Temple University di Philadelphia, alla New York City University, alla Saskatoon University in Canada, alla University of  Leeds, all'Università Ca' Foscari di Venezia, all'Università di Bergamo e all'Università Mediterranea di Reggio Calabria. 

Autore di oltre 50 pubblicazioni e 4 monografie  ha scritto, tra le altre, sulla Rivista il Diritto dell’informazione e dell’Informatica,  vari contributi per le Edizioni Erickson , UTET,  Giuffrè ed altri editori.

È curatore della collana Disabilità&Diritto della Key Editore (Dir. Scientifico : Prof, P. Cendon) 



#### <a name="martino"></a> Antonio Anselmo Martino (Academia Nacional de Ciencias de Buenos Aires)

Antonio A. Martino,  già professore dell’Università di Pisa in Scienze politiche (1976/2007). Gia professore dell’Università di Haute Normadie in filosofia del diritto (1974/76).  Già direttore dell’Istituto per la Documentazione Giuridica del Consiglio Nazionale delle Ricerche (1983/1993). Professore emerito dell’Università del Salvador (Argentina) e professore a contratto dell’Università di Lanus (Argentina). Membro della Academia Nacional de Derecho y Ciencias Sociales de Córdoba. Membro del Center for Artificial Intelligence and Cognate learning of the University of Greenwich. Membro dell’ Instituto de Derecho Constitucional de la Academia de  Derecho y Ciencias Sociales de Buenos Aires. Membro de la Academia Nacional de Ciencias de Buenos Aires. Secretario per l’Europa della Red Académica de Protección de Datos Personales, Monterrey, México. Dichiarato per legge 4286 Personalità Eccezionale della Città Autonoma di Buenos Aires nel campo delle scienze giuridiche.  Membro del Comitato Scientifico delle Riviste: Computer/Law Series, Amsterdam; - Artificial Intelligence and Law,  Boston; - Law and Information Technology, Oxford; - Derecho de la alta  tecnología, Buenos Aires; -Legisprudencia, International Journal of the  study of legislation, London; - Derecho del ciberespacio .Revista de Derecho Informático y de la Sociedad de la Informacion, Madrid. Autore di 43 libri e 691 articoli e saggi.



#### <a name="monti"></a> Andrea Monti (Università di Chieti-Pescara)

Andrea Monti, avvocato cassazionista e giornalista pubblicista, è professore incaricato di diritto dell'ordine e della sicurezza pubblica nell'università di Chieti-Pescara. Ha pubblicato diversi libri ed articoli scientifici su riviste italiane e straniere sul rapporto fra diritto e tecnologia e in particolare su privacy e data-retention. In particolare, nel 2020 ha pubblicato per la Rivista Trimestrale di Scienza dell'Amministrazione (Fascia A) l'articolo "Scienza, tecnocontrollo e public-policy nell’era CoViD-19" che è la base per espandere l'intervento proposto per la conferenza. Nel 2019 per Hart Publishing (Oxford) ha scritto insieme al prof. Raymond Wacks il libro "Protecting Personal Information" ed è in corso di pubblicazione, per Routledge, il libro "CoViD 19 and public policy in the digital age", sempre in coauzione con il prof. Wacks. E' coautore di "Spaghetti Hacker" (ad oggi l'unica ricostruzione storica del fenomeno hacking italiano) e di "Segreti, spie, codici cifrati" (sulla tecnica, politica e diritto della crittografia). E' l'attuale presidente di ALCEI (Associazione per la libertà nella comunicazione elettronica interattiva) attiva dal 1994 che è la piu' antica associazione del mondo, al di fuori degli USA, ad occuparsi dei diritti civili online.



#### <a name="pazzaglia"></a> Aldo A. Pazzaglia (Comitato "I Want My Money Back")

Avvocato, già cultore della materia per diritto pubblico presso l'Università Bocconi di Milano e con un passato nella Pubblica Amministrazione come funzionario della Provincia di Milano. Attualmente Garante ed iscritto al Partito Pirata in Italia, dopo un biennio (2017/2018) nel Partito Radicale NTT, e la partecipazione alla Carovana per la Giustizia in Sicilia ed in Puglia. Iscritto per il 2020 all'Associazione "Nessuno Tocchi Caino".  



#### <a name="surbone"></a> Andrea Surbone (The Jus Semper Global Alliance)

Andrea Surbone, scrittore, editore ed ex viticoltore. Ha scritto narrativa con "Pulviscolo", è stato editore della rivista "Nuvole" ed è coautore di "Il lavoro e il valore al tempo dei robot. Intelligenza artificiale e non-occupazione", Meltemi, 2019. Si occupa di politica non di partitica.







