status: draft

### <a name='aterno'></a>Stefano Aterno 
**Perchè oggi disciplinare a livello legislativo il Trojan è una vittoria del diritto alla privacy e del diritto alle garanzie    **

Oggi disciplinare a livello legislativo il Trojan è una vittoria del
diritto alla privacy e delle garanzie. Può sembrare un controsenso ? E
invece non lo è. Lo è stato forse il silenzio di molti (troppi) fino a
quando non è scoppiato lo scandalo hacking team il 5 luglio
del 2015. Dal 2010 al 2014 gli unici articoli scientifici nei quali si
denunciava il trojan sono stati pubblicati dal sottoscritto ad
eccezione di un articolo sulle perquisizioni occulte più generico e
per nulla tecnico sul captartore. Al netto di convegni nei quali con
altri amici avvocati (per la verità pochi) e valentissimi tecnici
informatici si denunciava l'assenza di garanzie e la violazione della
privacy, il resto era un muro di gomma. Con le sue ragioni certo ma
pur sempre un muro di gomma che se fosse stato abbattuto fin dal 2011
avrebbe portato molti più vantaggi che svantaggi per tutti e
sicuramente per i diritti dei cittadini. Oggi la scelta è in mano al
legislatore ma anche a tutti coloro che hanno voglia di costruire e
non dire di no a priori (che equivale a mettere la testa sotto la
sabbia per toglierla a cose fatte e gridare "la privacy è stata
violata"): a parte ciò che dicono le motivazioni delle sezioni unite
della cassazione ( che ovviamente si esprimono sulla parte relativa al
tema del ricorso ovvero l'intercettazione ambiantale con il trojan e
quindi l'intercettazione tra presenti), per quanto riguarda "il lato
oscuro del captatore" spetta al popolo italiano, a mezzo dei suoi
rappresentanti, decidere se vietarlo completamente per tutte le altre
attività (captazione dei dati memorizzati sul supporto informatico)
oppure disciplinarlo, limitandolo ai casi più gravi e prevedendo forti
garanzie difensive. Vogliamo seguire con senso civico e costruttivo la
cosa ? La terza via stavolta c'è, ma è l'assenza di diritti e non è
piacevole per nessuno. Oppure si?

### <a name='aterno'></a>Aterno, Stefano, studio legale Aterno
**Regolamento europeo sulla privacy: prime riflessioni generali e alcune considerazioni su alcune norme del Codice privacy che sopravviveranno in quanto applicabili.**

Il Regolamento  risponde all’esigenza di garantire un quadro coerente di norme e un sistema complessivamente  armonizzato in grado di superare la frammentazione creatasi in Europa con i diversi ordinamenti che hanno recepito la Direttiva 95/46/Ce. Uno degli obiettivi è quello di non ostacolare quindi lo sviluppo di un mercato unico digitale. In un mondo globalizzato il nuovo quadro giuridico punta a garantire ai cittadini europei un maggior controllo (o meglio possibilità di controllo) sui loro dati, prevedendo l’applicabilità delle regole comunitarie quando il trattamento riguarda comunque l’offerta di beni e servizi nella UE o implichi il controllo dei loro comportamenti (profilazione). 
Inoltre altro dato obiettivo è stato quello di adeguare la normativa sulla protezione dei dati alla luce dell’evoluzione tecnologica. Con il Regolamento si tende a concretizzare una visione della protezione dei dati più attiva e dinamica che punta a responsabilizzare maggiormente i titolari e i loro responsabili del trattamento eliminando obblighi formali e prevedendo in loro favore misure di semplificazione degli adempimenti e di uniformazione delle regole per le imprese che operano nei diversi Stati.
Non vengono disciplinati espressamente né il responsabile del trattamento interno né l’ìncaricato. Non lo erano neanche nella vecchia direttiva europea ma è di chiara evidenza che oggi un titolare cosi responsabilizzato dalle norme del Regolamento non potrà che prevedere la presenza di un responsabile o più responsabili interni e di nomine di incaricati.
Il carattere tipico del Regolamento europeo di norma di principi e applicata da tutti i paesi membri non può che essere scritta a livello di carattere generale in modo da essere comprensibile e applicabile in tutti gli ordinamenti dei Paesi europei molto diversi tra loro. 
Nel nostro ordinamento dovrà intervenire una norma di dettaglio del legislatore che intervenga chiarendo meglio alcuni principi del codice privacy e salvando quelle parti non in conflitto con i principi generali.
Avv. Prof. Stefano Aterno

