Template: event
Title:SPID ed Identità Digitale
Date: 2016-04-29 10:20
Category: 2016
lang: it
Num: XIX
Year: 2016
slug: e-privacy-XIX-cfp
City: Pisa
Where: Polo didattico Piagge<br/>Università degli Studi di Pisa
When: 24-25 Giugno
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
previd: 2015W
prev: e-privacy-XVIII
Xnextid: 2015W
Xnext: e-privacy-XVIII
Organizzatori: APHIM,hermes,upmansan,pws
Collaboratori: PI,bba
Sponsor: cgt,sepel,sikurezza.org
XSponsor: grusp,sepel,sikurezza.org,ush,cgt,OPSI,csa,aipnet
Patrocini: comvilca
MediaPartner: infomedia

### È aperto  il Call for Paper di e-privacy 2016 spring edition

Il ** 24 e 25 giugno 2016 ** (venerdì e sabato) a Pisa si svolgerà **e-privacy 2016 _spring edition_**.

Il tema dell‘edizione 2016 è:

**SPID ed Identità Digitale**: _Mercificazione, risorsa, opportunità o pericolo?_

Un confronto tra l’identità digitale realizzata dallo Stato Italiano
rispetto alle idee ed alle realizzazioni precedenti di tecnologi,
legislatori e filosofi

Lo SPID (Sistema Pubblico di Identità Digitale) è il tema guida di
"e-privacy 2016", l'evento che da sempre anticipa i nuovi temi sulla
tutela della privacy e dei diritti civili digitali.

Il problema dell’identità digitale, che ha permeato il Convegno fin
dalle sue prime edizioni, sale, non in maniera imprevedibile, alla
ribalta con l’avvio dello SPID.

La creazione di una identità “Statale”, di una identità “a pagamento”,
una nuova iniziativa digitale italiana parte di una “Agenda Digitale”
con un passato pieno di ostacoli, rallentamenti e problemi tecnici,
rendono il tema fecondo come pochi altri.


# Il convegno

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli. L’approccio è interdisciplinare; dagli
specialisti in informatica ai legali che si occupano di nuove
tecnologie, dagli psicologi agli educatori, dagli operatori privati a
quanti operano nel settore pubblico ed istituzionale.

# Le proposte d'intervento

Verranno prese in considerazione anche proposte su temi diversi da
quello dell'edizione, purché di interesse e di attualità.

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali,
della filosofia, dell'informatica e dell'attivismo digitale, della
privacy, della non-discriminazione, della sorveglianza e dei diritti
civili digitali.

Di seguito un elenco - non esaustivo - di argomenti pertinenti:

 - Diritti individuali: libertà di espressione, riservatezza ed anonimato
 - Videosorveglianza, sorveglianza delle comunicazioni e diritti umani
 - Sorveglianza e privacy sul posto di lavoro e nelle scuole
 - Profilazione degli utenti di servizi telematici
 - Data retention; incrocio, circolazione e rivendita dei dati personali
 - Geotagging, privacy locazionale e nuovi diritti civili digitali
 - Privacy e Anonimato nelle pratiche organizzative aziendali
 - Controllo degli utenti sui dati; oscuramento. crittografia ed anonimizzazione
 - Raccolta dei dati personali in rete, intercettazioni lecite ed illecite
 - OpenData e Privacy; privatizzazione e protezione dei dati pubblici
 - Raccolta, protezione, conservazione e distruzione di dati utili per indagini
 - Diritto all'Oblio
 - Sorveglianza ed investigazione criminale
 - Complessità della protezione dei dati
 - Processo telematico, avvocati telematici e privacy.

# Gli interventi

Gli interventi saranno effettuati dal vivo e, previo consenso dei
relatori, registrati in audio ed in video. I relatori potranno
utilizzare documenti, slide o filmati, e gli interventi dovranno avere
una durata compresa fra 15 e 45 minuti, incluso il tempo per
Q&A. Potranno essere proposti anche interventi in videoconferenza.

È apprezzata la disponibilità del relatore a concedere la
pubblicazione del materiale prodotto e delle riprese dell’intervento
sotto licenza libera.

# L'organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese di viaggio e soggiorno.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.


# Proposte d'intervento

Le proposte dovranno contenere:

- Nome del relatore
- Eventuale associazione rappresentata
- Indirizzo di posta di riferimento
- Email e Recapito telefonico
- Titolo dell'intervento
- Durata prevista dell'intervento e dell'eventuale Q&A (15,30 o 45')
- Outline dell'intervento (circa 200-300 battute)
- Necessità di sussidi particolari oltre la videoproiezione
- Abstract con riferimenti (min 500 max 1500 battute)
- se disponibile alla pubblicazione del materiale sotto licenza libera
- se disponibile alla pubblicazione di registrazioni audio
- se disponibile alla pubblicazione di registrazioni video

Le proposte di intervento potranno essere presentate utilizzando il
form disponibile in questa [pagina](http://j.mp/call-eprivacy-2016)

Le proposte dovranno pervenire al comitato scientifico __entro il
termine ultimo del 30 Maggio 2016__.

L'accettazione o meno delle proposte sarà **comunicata entro il 3
giugno 2016**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 20 giugno 2010**.


### Sede di e-privacy 2016 spring edition


La sede di e-privacy 2016 spring edition sarà l'aula  [ PIA A 2 ]( http://web.jus.unipi.it/sedi/polo-didattico-delle-piagge/) del "Polo Didattico Piagge" dell'Università di Pisa.

![La foto ]( http://web.jus.unipi.it/wp-content/uploads/2014/04/polo_piagge.jpg)

### Organizzazione

La manifestazione e’ organizzata:

 - [APIHM](http://www.apihm.it) \- Associazione Privacy and Information Healthcare Manager
 - [Master in Management delle Aziende Sanitarie dell’Università di Pisa](http://www.mastermansan.it/)
 - [HERMES](http://logioshermes.org/) \- Centro Studi Trasparenza e Diritti Umani Digitali.
 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori

e da altre organizzazioni, aziende ed associazioni.


### Contatti

Per contatti generali e per la stampa: [eprivacy@winstonsmith.org](mailto:eprivacy@winstonsmith.org), per i relatori [cfp-eprivacy@winstonsmith.org](mailto:cfp-eprivacy@winstonsmith.org).


