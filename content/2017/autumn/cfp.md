Template: event
Title: I dati perduti — Processo al Cloud
Date: 2017-07-07 10:20
Category: 2017
lang: it
Num: XXII
Year: 2017
slug: e-privacy-XXII-cfp
City: Venezia
Where: Corte d'Assise<br/>Tribunale di Rialto
When: 13-14 Ottobre
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: autunno
previd: 2017
prev: e-privacy-XXI
Organizzatori: hermes,pws
Collaboratori: bba
XSponsor: grusp,sikurezza.org,ush,puntoi
XPatrocini: comlucca
MediaPartner: infomedia,radioradicale

<!-- ![Parole (ostili) contro la rete](/images/eprivacy2017s.png) -->
## e-privacy XXII
##"I dati perduti - Processo al Cloud"

Il Progetto Winston Smith e l’Hermes Center for Transparency and
Digital Human Rights sono lieti di invitarti come relatore
all’edizione autunnale di e-privacy, che si terrà a Venezia il 13 e 14
ottobre 2017 nella prestigiosa sede storica del Tribunale di Venezia,
presso il Ponte di Rialto.

Parleremo di Cloud, già tema di e-privacy nel 2011. Perche ripetersi?
Cosa è cambiato?

L’avvento del Cloud ha confermato i timori espressi sulla perdita di
privacy e di identità digitale e sta anche producendo un effetto
imprevisto: la perdita della Rete.

__Internet è persa!__

Da backup e contenitore di dati, il Cloud si è evoluto in fornitore
virtuale di sistemi IT in grado di gestire infrastrutture aziendali
senza server fisici e storage locali. Ogni sistema IT sembra oggi solo
fatto di «comunicazione». Ma non di sola comunicazione è il tessuto
della Rete: ci sono i dati personali e non, ci sono i processi.

Il fluire dei dati nella Rete permette la distribuzione della
conoscenza.

La conoscenza può essere scambiata con metodi tradizionali anche se i
tubi di connessione si interrompono, anche quando si riversano i dati
personali o aziendali alle Big Data Company. Al più possiamo lamentare
una perdita di riservatezza, temere leak di informazioni, ma fintanto
che i dati restano a disposizione di chi li ha prodotti la conoscenza
in Rete resta patrimonio di tutti e allo stesso tempo sotto il diretto
controllo di chi ne ha diritto.

Ma quando i dati, sia pubblici che personali, sono solo nel Cloud? Il
Cloud non è parte della Rete; il Cloud è una proprietà privata di chi
lo fornisce come servizio.

Molti usano il Cloud anche senza saperlo; certi servizi sono offerti
(“gratuitamente” si dice, ma qual è il costo allora?) insieme a
dispositivi, registrazioni e programmi, l'utente non ne percepisce
neppure l’esistenza. Tutto funziona, la vita scorre felice, si può
migrare da terminale all’altro, da uno smartphone all’altro, da un
sistema operativo all’altro, purché vi sia un’apposita app.

__Ma i dati dove sono?__

Smartphone e tablet non hanno più i dati personali dentro di
sé. Questi dispositivi sono relegati al ruolo di effimere "cache di
dati". L’utente può accedere ai dati e pensa di averne il
possesso. Accesso e possesso sembrano la stessa cosa. Eppure...

Anche solo sapere dove sono i propri dati, anche solo tentare di farne
una copia di backup su un hard disk da tenere nel proprio cassetto sta
diventando un’attività difficile, estrosa, rara, appannaggio di
strambi hacker o paranoici professionali, talvolta neppure di
loro. Molti servizi vantano di riconsegnare i dati agli utenti, ma a
ben vedere gli restituiscono bagattelle con cui nessuno può far molto.

Le aziende, alla rincorsa del risparmio e dell'efficienza, hanno
sostenuto il Cloud come panacea universale, si stanno rendendo conto
che rischiano di perdere o hanno già perso il controllo dei proprio
dati e dei propri processi?

È veramente questa la soluzione migliore? Quali sono i costi nascosti?
Ci si può affidare al Cloud con la sola tutela di qualche penale su un
contratto (quando c’è)?  Le (costose, noiose) risorse locali veramente
non hanno più alcun valore? Si possono gestire servizi critici in
Cloud e la valutazione dei rischi residui basati sugli SLA dei
fornitori («Oste, com’è il Cloud?») è corretta?  I CEO, che vedono
immediatamente i risparmi, valutano correttamente i rischi? I soci e
gli investitori si stanno accorgendo di questo trasferimento di valore
dalle aziende in cui hanno investito ai grandi operatori del Cloud?

A questo punto sarebbe illusorio chiedere alle aziende e alle persone
di porsi il problema del considerare con spavento la perdita dei
propri dati e processi, o di come fare per riconquistarli (hanno
valutato e hanno deciso di perderli a ragion veduta, inutile riaprire
il discorso).  Vogliamo invece che si pongano il problema di aver
perduto, con i propri dati e processi, i propri diritti, di fare
impresa, di competere, di essere cittadini, di ottenere conoscenza e
informazione.

La questione non è "se" li hanno perduti, __perché li hanno persi ed è
certo__ - ma fino a che punto. Fin dove si estende la perdita dei
diritti sociali, economici, civili, politici, umani dei «figli del
cloud»?

Su questo come Progetto Winston Smith ed Hermes non abbiamo una chiara
idea, non possiamo dare risposte o dettare agende. Ma per esercitare
il nostro spirito critico ti invitiamo come relatore a partecipare al
nostro:

__Processo al Cloud__

Dalle relazioni presentate aspettiamo, come sempre, commenti,
risposte, analisi e magari, come nella migliore tradizione di
e-privacy, la manifestazione di ulteriori problemi.

## Le proposte di intervento

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali,
della filosofia, dell'informatica e dell'attivismo digitale, della
privacy, della non-discriminazione, della sorveglianza e dei diritti
civili digitali.

Verranno prese in considerazione anche proposte su temi diversi da
quello dell'edizione, purché di interesse e di attualità.

Di seguito un elenco - non esaustivo - di argomenti pertinenti:

- Diritto alla Conoscenza e democrazie avanzate
- Diritti civili e politici dell’individuo: libertà di espressione, riservatezza ed anonimato;
- Profilazione, geotagging, biometria, riconoscimento facciale
- Tecnologie della liberazione per l’arricchimento della privacy, crittografia e comunicazione sicura.
- Impatto delle tecnologie di controllo e dell’anonimato sui diritti dei lavoratori e degli studenti.
- Evoluzione dei mercati di dati personali: data retention, analisi big-data, circolazione e rivendita
- Dati personali in rete: captatori, intercettazioni lecite ed illecite, anonimizzazione, ciclo di vita dei dati raccolti a fini d’investigazione criminale o di sorveglianza di polizia.
- Servizi digitali di Stato, informatizzazione obbligatoria, processo telematico.

# Gli interventi

Gli interventi saranno effettuati dal vivo e, previo consenso dei
relatori, registrati in audio ed in video. I relatori potranno
utilizzare documenti, slide o filmati, e gli interventi dovranno avere
una durata compresa fra 15 e 45 minuti, incluso il tempo per
Q&A. Potranno essere proposti anche interventi in videoconferenza.

È apprezzata la disponibilità del relatore a concedere la
pubblicazione del materiale prodotto e delle riprese dell’intervento
sotto licenza libera.

# L'organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese di viaggio e soggiorno.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.


# Proposte d'intervento

Le proposte dovranno contenere:

- Nome del relatore
- Eventuale associazione rappresentata
- Indirizzo di posta di riferimento
- Email e Recapito telefonico
- Titolo dell'intervento
- Durata prevista dell'intervento e dell'eventuale Q&A (30 o 45')
- Outline dell'intervento (circa 200-300 battute)
- Necessità di sussidi particolari oltre la videoproiezione
- Abstract con riferimenti (min 500 max 1500 battute)
- se disponibile alla pubblicazione del materiale sotto licenza libera
- se disponibile alla pubblicazione di registrazioni audio
- se disponibile alla pubblicazione di registrazioni video

__Le proposte di intervento devono essere presentate esclusivamente utilizzando il
form disponibile in questa  [pagina](http://bit.ly/e-privacy-XXII-proposte)__

Le proposte dovranno pervenire al comitato scientifico __entro il
termine ultimo del 31 luglio 2017__.

L'accettazione o meno delle proposte sarà **comunicata entro il 10
agosto 2017**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 10 ottobre 2017**.


### Sede di e-privacy 2017 autumn edition


La sede di e-privacy 2017 autumn edition sarà l'Aula d'Assise del
Tribunale di Rialto a Venezia.

<!-- ![La foto ]( http://web.jus.unipi.it/wp-content/uploads/2014/04/polo_piagge.jpg) -->

### Organizzazione

La manifestazione e’ organizzata:

 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori
 - [HERMES](http://logioshermes.org/) \- Centro Studi Trasparenza e Diritti Umani Digitali.

e da altre organizzazioni, aziende ed associazioni.


### Contatti

Per contatti generali e per la
stampa: [eprivacy@winstonsmith.org](mailto:eprivacy@winstonsmith.org),
per i
relatori
[cfp-eprivacy@winstonsmith.org](mailto:cfp-eprivacy@winstonsmith.org).



