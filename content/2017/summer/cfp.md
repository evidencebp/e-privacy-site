Template: event
Title: Proposta Talk
Date: 2017-03-21 10:20
Category: 2017
lang: it
Num: XXI
Year: 2017
slug: e-privacy-XXI
City: Lucca
Where: Real Collegio<br/>P.zza del Collegio, 13
When: 23-24 Giugno
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
previd: 2016W
prev: e-privacy-XX
Xnextid: 2015W
Xnext: e-privacy-XVIII
Organizzatori: hermes,pws
Collaboratori: PI,bba
XXSponsor: cgt,sepel,sikurezza.org
XSponsor: grusp,sepel,sikurezza.org,ush,cgt,OPSI,csa,aipnet
Patrocini: comlucca
MediaPartner: infomedia

### È aperto  il Call for Paper di e-privacy 2017 summer edition

Il ** 23 e 24 giugno 2017 ** (venerdì e sabato) si svolgerà **e-privacy 2017 _summer edition_** a Lucca con il patrocinio del Comune.

Il tema guida della XXI edizione di e-privacy è:

**Parole (ostili) contro la Rete**: _Da “utopia di condivisione democratica” a “strumento di controllo e covo di criminali”: l’involuzione della percezione della Rete_

«La ferita provocata da una parola non guarisce» cita il proverbio
africano riferimento del progetto di sensibilizzazione contro
l’ostilità delle parole in Rete. Internet dà la parola a tutti, anche
a «legioni di imbecilli» (cfr. Umberto Eco), e permette che le idee
dei suoi utenti, senza distinzione di classe, educazione e ceto
sociale, vengano condivise e trasmesse senza filtri.

Le “parole ostili” feriscono tutti, vip e poveracci; d’altra parte la
Rete è sempre stata un grande equalizzatore.

Ciò ha vantaggi e svantaggi. Una cosa è certa però, non è della Rete
la colpa dell’ostilità che affiora: forse dell’ignoranza di chi si
esprime, forse dell’ipocrisia di chi manipola e condiziona l’opinione
pubblica, forse di chi è ormai tanto abituato a falsificare la
conoscenza per aizzare il pubblico contro i propri nemici, che la
verità gli sembra una bufala. E, viceversa, molte bufale diventano
tanto condivise e date per certe da diventare verità incontestabili.

Le parole ostili, a volte, hanno fondamento nell’ostilità dei
comportamenti di chi le denuncia. E se una parola ferisce, certi
comportamenti assassinano, letteralmente, chi non ha strumenti per
difendersi.  Oggi forse gli si vorrebbe levare anche la voce ai
cittadini per denunciare.

Non è colpa della Rete se i governi comunicano ai cittadini
informazioni distorte o false, in nome di una malintesa Ragion di
Stato.

Non è colpa della Rete se i potenti sentono crollare il velo di
ipocrisia che accompagna la loro posizione sociale.

Non è colpa della Rete se la voce dei popolani non è tanto adorabile
quanto farebbe comodo a chi li vessa.

Non è colpa della Rete se la Giustizia è lenta e prende decisioni che
contrastano col senso comune.

Oggi la Rete è molto diversa da quella che i più fortunati tra noi
hanno conosciuto fin dall’inizio; la fisiologia di chi capiva e si
sentiva la Rete è ormai morta, l’estromissione automatica di stupidi e
vandali non è più praticata, ed anche le semplici regole di buon senso
e buona educazione che esistevano non funzionano più.

In alcuni casi, si è anche assistito ad un ribaltamento delle
prerogative peculiari della Rete.

L’identificazione forzata degli utenti operata dai Social Network e
dai fornitori di comunicazioni rende la Rete funzionale al controllo
sociale più che alla condivisione della conoscenza.

Nei paesi in cui le difese democratiche sono più deboli non stupisce
che il potere “dimentichi” di tutelare chi lo mette in crisi.  Sono
sotto il mirino i giornalisti freelance, i tecnologi e i ricercatori
delle tecnologie della liberazione, gli attivisti della libertà di
espressione su Internet, i cypherpunk, le Cassandre e i cani da
guardia dei diritti umani digitali.

Abbiamo quindi ascoltato parole ostili più contro la Rete che per la
Rete, e per questo, anche con una retrospettiva storica, la XXI
edizione di e-privacy sarà un’edizione speciale a sostegno della
libertà di espressione e contro l’odio e la sopraffazione nella e
sulla Rete.

# Il convegno

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli. L’approccio è interdisciplinare; dagli
specialisti in informatica ai legali che si occupano di nuove
tecnologie, dagli psicologi agli educatori, dagli operatori privati a
quanti operano nel settore pubblico ed istituzionale.

# Le proposte d'intervento

Verranno prese in considerazione anche proposte su temi diversi da
quello dell'edizione, purché di interesse e di attualità.

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali,
della filosofia, dell'informatica e dell'attivismo digitale, della
privacy, della non-discriminazione, della sorveglianza e dei diritti
civili digitali.

Di seguito un elenco - non esaustivo - di argomenti pertinenti:

 - Diritto alla conoscenza
 - Diritti individuali: libertà di espressione, riservatezza ed anonimato
 - Videosorveglianza, sorveglianza delle comunicazioni e diritti umani
 - Sorveglianza e privacy sul posto di lavoro e nelle scuole
 - Profilazione degli utenti di servizi telematici
 - Data retention; incrocio, circolazione e rivendita dei dati personali
 - Geotagging, privacy locazionale e nuovi diritti civili digitali
 - Privacy e Anonimato nelle pratiche organizzative aziendali
 - Controllo degli utenti sui dati; oscuramento. crittografia ed anonimizzazione
 - Raccolta dei dati personali in rete, intercettazioni lecite ed illecite
 - OpenData e Privacy; privatizzazione e protezione dei dati pubblici
 - Raccolta, protezione, conservazione e distruzione di dati utili per indagini
 - Diritto all'Oblio
 - Sorveglianza ed investigazione criminale
 - Complessità della protezione dei dati
 - Processo telematico, avvocati telematici e privacy.

# Gli interventi

Gli interventi saranno effettuati dal vivo e, previo consenso dei
relatori, registrati in audio ed in video. I relatori potranno
utilizzare documenti, slide o filmati, e gli interventi dovranno avere
una durata compresa fra 15 e 45 minuti, incluso il tempo per
Q&A. Potranno essere proposti anche interventi in videoconferenza.

È apprezzata la disponibilità del relatore a concedere la
pubblicazione del materiale prodotto e delle riprese dell’intervento
sotto licenza libera.

# L'organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese di viaggio e soggiorno.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.


# Proposte d'intervento

Le proposte dovranno contenere:

- Nome del relatore
- Eventuale associazione rappresentata
- Indirizzo di posta di riferimento
- Email e Recapito telefonico
- Titolo dell'intervento
- Durata prevista dell'intervento e dell'eventuale Q&A (30 o 45')
- Outline dell'intervento (circa 200-300 battute)
- Necessità di sussidi particolari oltre la videoproiezione
- Abstract con riferimenti (min 500 max 1500 battute)
- se disponibile alla pubblicazione del materiale sotto licenza libera
- se disponibile alla pubblicazione di registrazioni audio
- se disponibile alla pubblicazione di registrazioni video

Le proposte di intervento potranno essere presentate utilizzando il
form disponibile in questa [pagina](http://j.mp/call-eprivacy-2016)

Le proposte dovranno pervenire al comitato scientifico __entro il
termine ultimo del 7 maggio 2017__.

L'accettazione o meno delle proposte sarà **comunicata entro il 14
maggio 2017**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 20 giugno 2017**.


### Sede di e-privacy 2017 summer edition


La sede di e-privacy 2017 summer edition sarà Sala dell’Affresco del Real Collegio.

<!-- ![La foto ]( http://web.jus.unipi.it/wp-content/uploads/2014/04/polo_piagge.jpg) -->

### Organizzazione

La manifestazione e’ organizzata:

 - [HERMES](http://logioshermes.org/) \- Centro Studi Trasparenza e Diritti Umani Digitali.
 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori

e da altre organizzazioni, aziende ed associazioni.


### Contatti

Per contatti generali e per la
stampa: [eprivacy@winstonsmith.org](mailto:eprivacy@winstonsmith.org),
per i
relatori
[cfp-eprivacy@winstonsmith.org](mailto:cfp-eprivacy@winstonsmith.org).


