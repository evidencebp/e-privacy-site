Template: event
Title: Parole (ostili) contro la Rete
Date: 2017-05-13 10:20
Category: 2017
lang: it
Num: XXI
Year: 2017
slug: e-privacy-XXI-interventi
City: Lucca
Where: Real Collegio<br/>P.zza del Collegio, 13
When: 23-24 Giugno
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
previd: 2016W
prev: e-privacy-XX-interventi
Xnextid: 2016W
Xnext: e-privacy-XVIII
Organizzatori: hermes,pws
Collaboratori: bba
XXSponsor: cgt,sepel,sikurezza.org
XSponsor: grusp,sepel,sikurezza.org,ush,cgt,OPSI,csa,aipnet
Sponsor: grusp,sikurezza.org,ush,puntoi
Patrocini: comlucca,luording
MediaPartner: infomedia

## <a name="talks"></a>Gli interventi


### <a name='Annicchino'></a>Pasquale Annicchino (Lex Digital)
**La sorveglianza delle minoranze religiose nell'era del terrorismo globale**

Lo sviluppo delle tecnologie della sorveglianza ha mutato
profondamente la gestione dell'ordine pubblico e della sicurezza
nazionale in numerosi Paesi. Le necessità dettate dal diffondersi
dell'islamismo radicale hanno fatto si che in alcuni casi si siano
sviluppate particolari politiche della sicurezza che sollecitano
numerose domande rispetto alla loro liceità. E' questo il caso degli
Stati Uniti d'America, ed in particolare della città di New York, dove
alcuni sviluppi recenti interrogano in maniera profonda la concezione
occidentale dei diritti fondamentali, ed in particolare della tutela
del diritto alla privacy. L'intento di questo contributo è quello di
analizzare alcuni aspetti generali di questi sviluppi partendo
dall'esperienza statunitense.

### <a name='Aterno'></a>Stefano Aterno
**Il concetto di domicilio informatico nell'epoca dell' IOT   **

Si affonterà la delicata questione del domicilio informatico e la sua
""resistenza"" nel prossimo futuro. Il suo essere un principio di
libertà e il suo comprimersi in presenza di indagini di polizia; il
suo rapporto con la riservatezza e l'ammissibilità delle limitazioni
finalizzate da esigenze non solo investigative ma anche commerciali e
di marketing. La visione futura della tutela e del rispetto del
domicilio informatico (più o meno forte) sarà uno degli indici sui
quali nei prossimi anni si misurerà il grado di riservatezza degli
individui di un Paese democratico.

### <a name='blenginosenor'></a>Carlo Blengino e Monica Senor 
**Buoni propositi, soluzionismo e danni collaterali: le peculiari dinamiche dei contenuti sgraditi e dell'odio in rete**

"Siamo circondati da persone animate da buone intenzioni” scrive la
sociologa americana Danah Boyd in When good intentions backfire: tutti
noi, educatori, attivisti, esperti, giornalisti, informatici
costruiamo sistemi ideali individuando spesso facili soluzioni a
problemi complessi. Anche i legislatori (con buone intenzioni?) si
affannano nel ricorrere un soluzionismo di facciata che nasconde i
problemi, il più delle volte senza neppure definirli. Ma la rete
possiede dinamiche peculiari e le migliori intenzioni possono produrre
disastri.

### <a name='bozza'></a>Massimo Bozza, Pietro Stroia
**Low-end Chinese IoT wearables**

La sempre maggiore diffusione di dispositivi indossabili (wearables) e
collegati ad Internet (IoT), apre a scenari futuri di maggiore rischio
per la sicurezza e la privacy dei loro utilizzatori. Il talk proposto
presenta uno spaccato sulle problematiche di privacy e sicurezza
emerse analizzando dispositivi IoT wearables basati su chipset low
cost cinesi ma reperibili facilmente e molto diffusi sul mercato
italiano.  La minaccia alla privacy degli utilizzatori è insita sia
nelle criticità di sicurezza dei dispositivi che dall'utilizzo di un
ecosistema software proprietario e chiuso.

### <a name='calamarifalcomata'></a>Marco Calamari, (Progetto Winston Smith),  Igor Falcomata'
**Internet of Thing: istruzioni per l'uso**

L'Internet delle Cose e' ormai tra noi per restare. Utile e simpatica,
e' anche insidiosa, ficcanaso, ed in certi casi addirittura
pericolosa.  L'intervento sara' diviso in tre parti: una breve storia
dell'IoT, dal 2005 a ierisera, dal Nabaztag ad Echo, poi un excursus
sui problemi industriali di produzione del software che la anima, ed
infine alcune piccole dimostrazioni di attacchi per suscitare un po'
di sana paranoia nei proprietari, o meglio di coloro che credono di
essere proprietari, di oggetti dell'IoT.

### <a name='carletti'></a>Fabio Carletti
**Cyberbullismo giovani e adulti in pericolo**

Parole (ostili) contro la Rete: l’involuzione della percezione della
Rete - Per l'evento e-privacy vorrei proporrere due talk il primo talk
si riferirebbe al tema attuale del cyber bullismo descrivendo i metodi
che utilizzano gli adolescenti in special modo per prendersi gioco dei
coetanei social network fake email,..ecc riportando casi reali attuali
e come reagire il disagio adolescenziale e la problematica di una
relazione virtuale anche per gli adulti spesso vittima di ricatti e il
bisogno dei giovani è sempre quello di esserci nel web

### <a name='cerrato></a>Giovanni Cerrato
**Analisi delle tecniche di censura della piattaforma Tor**

L’aumento incontrollato dei contenuti pubblicati sul web negli ultimi
anni se da un lato ha favorito l’interscambio di informazioni
dall’altro ha aperto lo scenario a un'altra tematica tanto importante
quanto delicata ovvero quella della libertà digitale. A sua volta la
libertà digitale risulta strettamente legata al tema della censura su
Internet, in quanto gli Stati o i provider di servizi hanno la facoltà
di negare l’accesso ai contenuti sulla rete Internet. L’utilizzo
troppo oppressivo delle restrizioni col tempo ha dato ha dato vita
alla nascita di opportuni meccanismi di evasione delle censure e allo
stato attuale uno dei meccanismi più adoperati è senza dubbio la
piattaforma Tor.  Nella presentazione verranno illustrate le tecniche
utilizzate dagli Stati per censurare e inibire l’utilizzo della
piattaforma Tor. Verrà fornito inoltre un accenno ai principi e alle
metodologie su cui si è basato lo sviluppo di un tool in grado di
appurare se in un determinato stato tale censura viene adoperata.


### <a name='Del Soldato'></a>Flavio Del Soldato
**L'indipendenza delle autorità di controllo. Il caso italiano.**

“Per garantire un’effettiva protezione dei dati devono essere create
autorità di controllo indipendenti ai sensi della normativa
nazionale. Le autorità di controllo nazionali devono agire in assoluta
indipendenza, garantita dalla legge che le istituisce e ripresa nella
specifica struttura organizzativa dell’autorità di controllo”. Fonte:
Manuale sul diritto europeo in materia di protezione dei dati, Agenzia
dell’Unione europea per i diritti fondamentali, Consiglio d’Europa.
Fin qui la teoria.  Quanto alla pratica, la Corte di Giustizia
dell'Unione europea ha avuto occasione di pronunciarsi sulla mancanza
di piena indipendenza delle autorità di controllo, rispettivamente,
tedesca, austriaca e ungherese.  E in Italia? Dal 19 gennaio 2016
pende presso la Commissione europea una denuncia ad oggetto la mancata
piena indipendenza del Garante per la protezione dei dati personali.
L'intervento illustra gli elementi sui quali si fonda la denuncia.

### <a name='Fabiano'></a>Nicola Fabiano
**Internet of Things, blockchain e privacy: la sfida**

L'Internet of Things è un fenomeno innovativo e importante per molte
applicazioni di servizi, ma dovrebbe considerare le questioni legali
legate alla legge sulla protezione dei dati.  Occorre tuttavia tener
conto delle questioni legali legate alla normativa sulla protezione
dei dati e sulla privacy. Le soluzioni tecnologiche sono sempre
positive, ma prima di sviluppare le applicazioni è necessario
considerare i rischi da cui non si può prescindere. I dati personali
sono un valore. In questo contesto è fondamentale valutare le
problematiche legali e prevenirle, adottando in ciascun progetto
l'approccio Privacy by Design. Il sistema IoT ci permette di
trasferire dati su Internet, inclusi i dati personali. In questo
contesto, è importante considerare il nuovo regolamento europeo sulla
protezione dei dati (DPP), già in vigore dal 24 maggio 2016, che sarà
applicabile il 25 maggio 2018. Il GDPR introduce la valutazione
dell'impatto sulla protezione dei dati (DPIA), la notifica della
violazione dei dati e sanzioni amministrative molto severe per le
violazioni alle norme del Regolamento. L'ecosistema di IoT è in rapida
evoluzione e si sviluppano molte applicazioni in diversi settori. I
temi più rilevanti sono Big Data e la Blockchain. Si presta attenzione
alla blockchain, per il suo potenziale concreto utilizzo per servizi e
applicazioni, aumentando le misure di sicurezza per garantire un
sistema sicuro. Tuttavia, è altrettanto importante analizzare le
questioni giuridiche. Ognuno ha il diritto alla protezione dei dati
personali che lo riguardano. In questo contesto, non si può
prescindere dal garantire un'adeguata protezione dei dati personali
secondo i principi di Privacy by Design o Data Protection by Design e
by Default. In particolare per la blockchain sussistono questioni di
rilievo relative alla privacy ma allo stesso tempo con essa si possono
sviluppare applicazioni sicure in materia di eID.

### <a name='Flora'></a>Matteo Flora (The Fool srl)
**Osservare la Rete che Odia: una analisi dell'Odio Online**

Che la rete "odi" è ormai banale, quasi lapalissiano: ne osserviamo
gli effetti giorno dopo giorno nel corso di qualunque accesso ai
popolari Social Media.  Ma le tecnologie hanno consentito di fare un
passo successivo: quantificare ed analizzare l'Odio Online in molti
aspetti, tracciando una mappa precisa e puntuale di argomenti, di
geografie, di reti sociali che si occupano di odiare.  Alcuni per
""gioco"", altri per ""bravata"", altri ancora con fine strumentale
politico.  In questo intervento osserveremo i fenomeni della rete con
tecnologie d'avanguardia e con ampiezze di analisi mai prima
sperimentate in Italia per mostrare un volto della rete che Odia
(forse) inedito e tracciarne contorni e ritratti più precisi.

### <a name='gallus'></a>Giovanni Battista Gallus  (Array, Nexa Center, Circolo dei Giuristi Telematici), Francesco Paolo Micozzi  (Array, Circolo dei Giuristi Telematici)
**Ultime notizie dal Miniver: la Rete è un covo di psicocriminali**

La Rete (e la telematica in genere) è passata, in brevissimo tempo, da
tecnologia risolutrice di qualsiasi problema umano a fucina di ogni
nefandezza, dal terrorismo alla riduzione dei vaccini. Questa
evidentissima inversione di tendenza (non priva di accenti
schizofrenici) sta avendo un impatto diretto sulla produzione
normativa, sia in Italia che in Europa. Dal pullulare di aggravanti
legate all'uso del mezzo informatico e telematico, alla progressiva
erosione dei margini di esclusione della responsabilità del prestatori
di servizi dell'informazione, il percorso sembra tracciato: la colpa
non è delle persone ma della tecnologia, e quindi occorre filtrare,
censurare, controllare. Il talk si propone di evidenziare i caratteri
principali di questa involuzione, e analizzare le possibili soluzioni
alternative.

### <a name='gallus2'></a>Giovanni Battista Gallus,  (Array, Nexa Center, Circolo dei Giuristi Telematici), Francesco Paolo Micozzi (Array, Circolo dei Giuristi Telematici)
**Più trojan per tutti: le diverse modalità di utilizzo dei ""captatori informatici"", tra giurisprudenza e progetti di legge**

A E-privacy si parla di trojan horse ""di Stato"" da quasi un
decennio, dal ""Bundestrojaner"". Nonostante il tempo trascorso, e
l'aumento esponenziale del loro utilizzo, a livello nazionale e
internazionale, i problemi sono ben lungi dall'essere risolti. La
enorme invasività di questi strumenti, il fatto che possano essere
utilizzati per diverse funzioni contemporaneamente, la difficoltà di
utilizzo, il mercato non sempre cristallino che ne caratterizza la
commercializzazione sono tra i fattori che rendono estremamente
complessa una regolamentazione che concili le (legittime) esigenze
investigative con le garanzie di tutela delle libertà fondamentali. Il
talk si propone di estendere l'analisi non solo alle intercettazioni
di comunicazioni tra presenti (affrontate dalle Sezioni Unite della
Cassazione), ma anche e soprattutto agli altri possibili utilizzi
(geolocalizzazione, ""perquisizione permanente"" da remoto,
keylogging, registrazioni video etc.), mediante l'analisi della
giurisprudenza e delle proposte di legge attualmente in
discussione. Che scenari si prospettano?

### <a name='ghirardini'></a>Andrea Ghirardini
**Tecnocontrollo e diffusione indiscriminata delle tecnologie di sorveglianza**

Il talk parla non solo delle tecnologie di tecnocontrollo e della loro
diffusione dovuta alla mancanza di coscienza e di etica delle
compagnie che possiedono, rivendono e sviluppano tali tecnologie, ma
anche della possibilità di difendersi nonostante le comunicazioni
pervasive, delle tecniche di difesa e di antiforensics, e di come il
legislatore possa cercare, con un minimo di buona volontà di porvi
rimedio con una regolamentazione stringente. Saranno rpesi esempi
dall'attuale normativa dual use e dagli enormi buchi in essa presenti

### <a name='giorio'></a>Diego Giorio, SEPEL Editrice
**Panem et circenses l’ha detto Zuckerberg?**

Più o meno velocemente, bufale ed errori circolavano già da secoli. Se
Internet ha reso più facile la diffusione di stupidaggini ed ha dato
diritto di parola anche agli imbecilli, ha però consentito di accedere
ad un più alto grado di conoscenza, ha consento di replicare
altrettanto facilmente, ha consentito di condividere idee e risultati,
riducendo il numero di errori attraverso una revisione di gruppo,
basti pensare a Wikipedia.  Certo, essere oggetto di un attacco a
mezzo WEB è fastidioso ed insidioso, così come un uso distorno del
flusso di informazioni può consentire di distrarre la gente dai
problemi importanti. Ma il detto panem et circences non è stato
inventato da Zuckerberg. Tutto sommato, parafrasando Voltaire, meglio
10 stupidaggini in libertà che un’idea geniale censurata.

### <a name='Guarino'></a>Alessandro Guarino (StudioAG)
**Attenti allo Stato Etico (Voi avrete i soldi e i dati ma noi abbiamo le armi)**

Nella “Dichiarazione di indipendenza del cyberspazio”, nel 1996, John
Perry Barlow descriveva la “rete”, allora appena uscita dagli ambienti
universitari e militari per aprirsi a tutto il mondo, come un nuovo
territorio distinto dalla realtà fisica e dove regnava la totale
libertà. Si invitavano I governi, “stanchi giganti di carne e di
acciaio”, a non interferire con questa nuova realtà: “Non avete alcuna
sovranità sui luoghi in cui ci incontriamo”.  Se esiste un manifesto
di Internet come utopia di condivisione democratica, è proprio questo
testo. La tensione nel governo di Internet da allora ad oggi tra
sovranità delle nazioni e totale libertà decentralizzata ha
caratterizzato la vita della rete negli ultimi decenni e anche dato
vita a interessanti e innovativi esperimenti nelle relazioni
internazionali. L’intervento ripercorrerà in breve come si evoluta la
governance di Internet concentrandosi soprattutto sulla tendenza
evidente degli stati nazionali a rivendicare con tutti i mezzi la loro
sovranità sulla rete, dopo la ""distrazione"" che ha portato al boom
degli anni 1990 e allo sviluppo dei concetti espressi nella
Dichiarazione e all'utopia di Internet come ""global common"".
Vedremo i mezzi - tecnici, legislativi e di propaganda - che gli stati
mettono in campo per raggiungere questo obiettivo e anche che le
cosiddette ""liberal-democrazie"" non differiscono poi molto dalle
nazioni illiberali, Cina e Russia in testa. Anche se una concezione
molto diffusa vede i cosiddetti ""giganti del web"" come la maggiore
minaccia alla libertà della rete, nella realtà il potere dei governi è
e sarà sempre incomparabilmente maggiore... Attenzione quindi alle
motivazioni ""etiche"" sempre più invocate per giustificare questa
tendenza e agli spauracchi invocati per giustificarla (terrorismo,
pedopornografia, cyberbullismo, evasione fiscale e ultimamente ""fake
news""): sono le parole ostili più potenti di tutte.

### <a name='Hart'></a>Laura Harth (Partito Radicale)
**Diritto alla Conoscenza come Diritto Umano**

La campagna per l’affermazione del diritto del pubblico a conoscere
mira ad affrontare l’erosione dello Stato di Diritto e dei diritti
umani nel mondo, impegnandosi sull’attivazione di un dibattito globale
in tutte le istituzioni governative pertinenti e nella società civile
con lo scopo di rafforzare e affermare il primato degli standard
internazionali in materia di diritti umani, la partecipazione dei
cittadini, e delle efficaci misure di accountability. Proponiamo a tal
fine il riconoscimento del diritto umano e civile di conoscere, come
strumento chiave per raggiungere tali obiettivi e come elemento
fondamentale dello Stato di Diritto.  Il documento esplicativo e
concettuale per il Diritto alla Conoscenza presenta una panoramica
delle caratteristiche principali di questo diritto umano, come (a) il
diritto civile e politico del cittadino (b) di essere attivamente
informato su tutti gli aspetti relativi alla gestione di tutti i beni
pubblici (c) durante l’intero processo politico e decisionale, al fine
di consentire (d) la partecipazione piena e democratica al dibattito
pubblico riguardante tali beni ed (e) tenere gli amministratori di
tali beni pubblici accountable in base agli standard dei diritti umani
e dello Stato di Diritto.  Il diritto pubblico alla conoscenza è
attivato tramite una ecologia di strumenti riguardante il dibattito
pubblico, misure di trasparenza e diritti umani (libertà di
espressione e di stampa). L’insieme degli strumenti garantisce la
diffusione di tutte le informazioni pertinenti sul chi, cosa, come e
perché, al pubblico, in tutte le fasi del processo
decisionale. Inoltre, eventuali limitazioni a tale diffusione
proattiva sono essi stessi oggetto di dibattito pubblico, di controllo
e di revisione. Questa ecologia di strumenti è fondamentale per
consentire il dibattito pubblico vero e pluralistico, così come la
partecipazione piena in una società democratica

### <a name='Naranjo'></a>Diego Naranjo (EDRi)
**Track or be tracked? The challenges of the ePrivacy Regulation**

This is the quick guide of European Digital Rights where we discuss
all the challenges in the ePrivacy Regulation proposal. From online
and offline tracking, how to protect our conversations in OTT
services, the need for collective redress, etc... In this guide we
give a quick glance at all the challenges that we believe need to be
taken into consideration by policy makers and other stakeholders
during the ongoing debate. Relatively soon we will need the attention
of the general public, and this talk is an attempt to make that
happen.

### <a name='Palumbo'></a>Andrea Palumbo
**Big Data e trattamenti di dati anonimi. Un inquadramento normativo**

Soprattutto nel campo dei Big Data, il tema dell’anonimizzazione dei
dati personali riveste un ruolo centrale. In tale ambito, la
riferibilità di un dato ad un soggetto specifico assume in molti casi
un’importanza residuale: le attività di elaborazione statistica, di
analisi delle tendenze e delle correlazioni tra le informazioni o di
Data Discovery, molto spesso non necessitano di dati personali, bensì
di dati aggregati. Ecco perché occorre verificare quale sia la
normativa applicabile a questo tipo di trattamenti di dati, quali
differenze vi siano rispetto a quella prevista per i trattamenti di
dati riguardanti soggetti identificati o identificabili e quali
problemi sollevi questa tematica. Dopo un breve inquadramento della
disciplina applicabile ai trattamenti di dati anonimi, ci si
soffermerà, in particolare, sull'analisi delle problematiche
giuridiche derivanti dal concetto di “dato anonimo” e sui criteri
individuati dalle più recenti pronunce giurisprudenziali –sia
nazionali che europee- per la loro distinzione dai “dati personali”,
anche alla luce del nuovo Regolamento Generale sulla Protezione dei
Dati Personali. Nella seconda parte della relazione, si affronterà
invece l’annoso tema relativo alla natura dei operazioni di
anonimizzazione di dati personali; si cercherà, pertanto, di stabilire
se debbano essere considerate “trattamenti di dati personali” ai sensi
dell’attuale normativa -e di quella di futura applicazione- e sulla
base di quali presupposti normativi possano essere effettuate.

### <a name='Pazzaglia'></a>Aldo A. Pazzaglia  (Studio legale avv. Aldo A. Pazzaglia)
**Il Governo Monti ha sottratto a “società, enti e associazioni” la tutela dei loro dati personali.  Perchè funzionava ?**

L'art. 1 del D.Lgs 196 del 30/06/2003 recita: “Chiunque ha diritto
alla protezione dei dati personali che lo riguardano.”. Tuttavia la
recente modifica dell'art. 4, comma 1, lettera i) del D.Lgs 196 del
30/06/2003, eliminando dalla definizione di interessato “la persona
giuridica, l'ente o l'associazione”, esclude che questi ottengano
tutela.  Il “chiunque” dell'art. 1 è diventato solo “le persone
fisiche”.  Ma anche le società, gli enti e le associazioni hanno
propri dati personali. Quale tutela è offerta al posto di quella del
codice della privacy cui sono stati esclusi (era prevista ed ora non
più) ?  Le società, gli enti e le associazioni agiscono tramite
persone fisiche (cd. immedesimazione organica). I miei dati personali
sono tutelati salvo quando sia nella qualità di amministratore. Perchè
?  Le società, gli enti e le associazioni sono assimilate alle persone
fisiche. Perchè ad esse non si riconosce la tutela dei dati personali,
ma, ad esempio, invece, si riconosce il diritto alla tutela del nome
(il primo e più importante dato personale) ?  E la sentenza della
Corte di Giustizia dell'Unione Europea, 9.11.2010, C-92 e C. 93/10,
Schecke e Eifert ?

### <a name='Puligheddu'></a>Andrea Puligheddu  (Orlandi&Partners Studio Legale)
**Il diritto all'oblio nell'era dei Big Data**

Le cronache di questi giorni sono davanti ai nostri occhi, e ci
mostrano una realtà in cui sempre di più l’identità della persona si
forma e si costituisce, oltre che sul piano analogico, anche sul piano
digitale: social network, chat e piattaforme di comunicazione sono gli
strumenti di una rivoluzione culturale e giuridica, prima che
tecnologica, di cui noi che viviamo in quest’epoca siamo solo i primi
pionieri.  Per la prima volta dopo secoli di storia umana, con
l’avvento della Rete ricordare è divenuta la regola, dimenticare
l’eccezione. E’ nata nella società l’esigenza di contestualizzare,
bloccare o nei casi più estremi rimuovere alcune informazioni dalla
Rete, il grande panopticon di perenne memoria: è nato il diritto
all’oblio. Quale ruolo per questo diritto emergente in un contesto
culturale, sociale e giuridico dove vengono generati ogni giorno
enormi quantità di dati di varia natura, elaborati ad altissima
velocità (i c.d. “Big Data”)? La Relazione in oggetto vuole vertere
proprio su questo tema. Saranno esaminati in maniera sintetica e
puntuale i contorni del diritto all’oblio a partire dalla sua storia
giuridica e culturale (sia a livello nazionale che comunitario),
soffermandosi in particolar modo sulle innovazioni apportate dalla
sentenza della Corte di Giustizia dell’Unione Europea C-131/12 “Google
Spain” e sulle criticità esistenti rispetto al fenomeno dei Big Data.

### <a name='roggero'></a>Claudia Roggero, Valentina Mayer (Dandi Media)
**Nuovi fenomeni online: Fake news, Hate speech e strumenti di prevenzione**

Fake news Hate speech e strumenti di prevenzione dei nuovi fenomeni
online. Molto è stato scritto e detto in questi giorni sulle minacce
che le “fake news“ costituiscono per i diritti alla base della libertà
di informazione e su come l’atteggiamento generale nei confronti dei
media stia gradualmente cambiando.  Una nuova voce denominata
“post-truth politics” (teoria della post-verità) è stata aggiunta a
Wikipedia lo scorso agosto e a questa definizione vengono apportati
aggiornamenti su una base quasi giornaliera.  Tra i principali fattori
che stanno causando un grosso danno alla veridicità delle informazioni
fornite dai media sono: la sfocata distinzione tra fatti e finzione,
gli attacchi frequenti ai media e il consolidamento costante delle
agenzie di stampa.  Quali strumenti dovrebbero essere messi in atto
per far fronte a questa situazione?

### <a name='Sarzana'></a>Fulvio Sarzana
**Tutela della personalità e fake news. Quale regolamentazione e quali tutele?**

Fake news, post-verita' e tutela dei diritti dei cittadini, è questo
il titolo dello speech di fulvio sarzana a eprivacy 2017. La relazione
affronterà i complessi temi della regolamentazione giuridica della
tutela della personalità rispetto al mondo dell'informazione on
line. lo speech analizzerà anche profili regolatori ed esempi di
autodisciplina al fine di migliorare la qualità dell'informazione
online. si analizzeranno anche i provvedimenti giurisprudenziali che
hanno affrontato il tema delle cd bufale on line e le possibili
implicazioni penali della diffusione di notizie false in rete.

### <a name='Somma'></a>Emmanuele Somma  (Progetto Winston Smith)
**Odio Online - il caso del Forum Radicale Inufficiale**

Questa presentazione riporta uno studio sul comportamento all'interno
di un forum Facebook dedicato al mondo radicale, il cd. "Forum
Radicale (Inufficiale)", a seguito della cosiddetta scissione nel
Partito Radicale. Ovvero di come i comportamenti basati su ingiurie,
diffamazioni o violenza verbale possono essere arginati e si può
invertire un modello di comportamento basato su odio, violenza e
prevaricazione per diventare un ambiente dialogicamente superiore, non
senza qualche spunto umoristico.

### <a name='Vacca'></a>Renato Gabriele Bigdata42, Manuela Vacca
**Dallo stato delle bufale alle bufale di Stato**

L'Italia è un Paese dalla memoria corta. Purtroppo la memoria corta
crea pascolo florido per le bufale e non solo. Fake news è espressione
must del 2017. La disinformazione nel frattempo dilaga. Questo ""stato
delle cose"" diviene questione da affrontare nel mondo
dell'informazione e nella democrazia. Inoltre c'è chi, con anni di
anticipo ha parlato di propaganda computazionale (political bots) -
versione tecnologica della disinformazione - senza che la portata
rivoluzionaria sia stata colta appieno in Italia.  Intanto le bufale
di Stato non sono scenari irrealizzabili. E si fa confusione tra
condotte innocue dell'informazione e inquinamento programmato.  Non
esiste una completa storicizzazione dell'argomento, e quindi il talk
si propone di ricostruire le tappe fondamentali dello stato della
disinformazione come propaganda politica, analogica e telematica.


### <a name='Vieri'></a>Giovambatttista Vieri
**Il giuoco nell'occhio**

Attualmente ricognizione aerea e/o satellitare e gamification
cominciano ad avere un impatto notevole sulle nostre vite. Sigle come
EO/SAR/LIDAR compaiono nei media con sempre maggiore frequenza. Al
tempo stesso i giochi diventano sempre piu' realistici e con
importanza economica che trascende spesso la mera vendita o
affitto. Attualmente grandi basi dati di fotografie del territorio
sono disponibili a costo nullo o minimo. E cosi' anche la previsione
dei movimenti delle folle, la crescita delle piante o dei flussi di
traffico/economici diventa possibile. E come valutare i loro impatti
se non inserendo tutto cio' in una bella simulazione giocosa ? Che uso
per questi dati e queste previsioni ? Che privacy in un videogame ?

### <a name='Vignera'></a>Stefano Vignera (Bislab)
**Industria 4.0, libertà del lavoratore e controllo della prestazione lavorativa**

Nel piano internazionale di digitalizzazione dell'industria
(c.d. “Industria 4.0”) assume rilievo preminente l'impatto delle nuove
tecnologie sull'evoluzione della tradizionale figura del lavoratore e
della prestazione lavorativa.  La trasformazione della fabbrica in
smart factory introduce nuovi strumenti tecnologici (realtà aumentata;
simulazione dei processi produttivi; utilizzo di Big Data & Analytics)
che incidono su tempi e modi di esercizio della prestazione
lavorativa.  La Quarta Rivoluzione Industriale ripropone la questione
del diritto del datore di lavoro di controllare, anche per mezzo delle
nuove tecnologie, la prestazione del lavoratore in contrasto con un
correlativo diritto di quest'ultimo al rispetto della propria Privacy.
Obiettivo dell'intervento è quello di individuare le nuove minacce
alla libertà, di azione ed espressione, del lavoratore e gli strumenti
normativi posti a tutela di tale fondamentale diritto nell'era
dell'Industria 4.0.  Si esamineranno sommariamente i concetti di
Industria 4.0 e le nuove tecnologie che la caratterizzano. Si cercherà
di individuare la nuova figura di lavoratore che emergerà dalla
trasformazione dei processi produttivi, presentando alcuni esempi di
smart factory e le valutazioni del World Economic Forum sulle
conseguenze della digitalizzazione dei processi produttivi.  In una
seconda parte si tratterà, per sommi capi, il tema degli strumenti
normativi a tutela della libertà di azione ed espressione del
lavoratore (controlli a distanza; procedimento disciplinare;
licenziamento), commentando alcuni provvedimenti del Garante Privacy,
del Ministero del Lavoro e della giurisprudenza maggiormente rilevanti
sul tema delle nuove tecnologie.


### <a name='Zugnaz'></a>Efrem Zugnaz
**Webprepping - Survivalismo dell'identità digitale**

Film apocalittici e teorie sulla fine del mondo non avevano catturato
la mia attenzione finchè non ho scoperto una comunità varia e vivace:
quella dei preppers. Tra le comunità prepper vi sono coloro che
immaginano la fine del mondo, altri il collasso economico, ma questi
funamboli della sopravvivenza fanno emergere dei concetti trasversali
che mi hanno catturato ed appassionato: l’ambiente, la comunità, la
condivisione e l’essere pronti a ciò che accadrà.  Si preparano
informandosi, ritrovandosi e condividendo informazioni e cultura, ed è
stato proprio questo punto che mi ha fatto pensare al parallelismo tra
il mondo reale e quello digitale. Salvare più copie di foto e
documenti per me è naturale, orientato a questo approccio per
deformazione professionale, in qualità di previdente informatico ed
occupandomi da oltre vent’anni di salvataggio dei dati. Non è così per
tutti, nel confronto frequente con le nuove generazioni emerge quanto
sia scontato pensare che il mondo digitale rimanga immutato con i dati
sempre a disposizione…. e se non fosse così? E se ci venisse chiesta
una contropartita per rientrare in possesso dei nostri dati?  Non vi
viene un brivido lungo la schiena e il battito accellerato al solo
pensiero che possa accadere? E’ una prospettiva affatto scontata.
Quindi cosa rimane da fare? Prepararci.



### <a name='tavola1'></a>Tavola Rotonda: **Siamo le parole che usiamo**

Oggi le espressioni usate per descrivere le donne (ma in senso lato
vale per tutte le persone al di là del genere) e veicolate online in
contenuti che diventano virali plasmano quel contenitore
sociale-critico che le fa entrare pienamente in uso. Una breve
raccolta di esempi, giornalistici e dei media, ci portano a
sottolineare come ad oggi in Italia non servano leggi nuove per
internet. Le leggi ci sono già. Serve una maggiore capacità civica da
parte di tutti, ognuno a partire dal proprio ambito di
riferimento. L'intervento prende spunto dal tema generale dell'hate
speech per focalizzarsi in particolare sulla figura femminile nella
società. Per affrontare il tema gli ingredienti usato saranno: esempi
d'attualità, normative e un pizzico di senso dell'umorismo perché
all'odio si risponde sempre con distaccata ironia.


### <a name='tavola2'></a>Tavola Rotonda: **Quali diritti su IOT**

Lorem ipsum

### <a name='tavola3'></a>Tavola Rotonda: **Nuovi diritti della conoscenza**

Lorem ipsum

