Template: event
XStatus: draft
Title: Singolarità
Date: 2018-02-22 20:20
Category: 2018
lang: it
Num: XXIII
Year: 2018
slug: e-privacy-XXIII-cfp
City: Bologna
Where: Biblioteca Salaborsa<br/>Palazzo d'Accursio, Piazza Nettuno 3 
When: 8-9 Giugno
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: estate
previd: 2017W
prev: e-privacy-XXII
Xnextid: 2016W
Xnext: e-privacy-XVIII
Organizzatori: hermes,pws
Collaboratori: bba, comvilca
Sponsor: sikurezza.org,sepel,ush,isgroup,puntoi,cgt,mes3hacklab,overvolt
Patrocini: 
MediaPartner: infomedia, radioradicale


### È aperto  il Call for Paper di e-privacy 2018 summer edition

L' ** 8 e 9 giugno 2018 ** (venerdì e sabato) a Bologna,
nella
[Biblioteca Salaborsa](https://www.bibliotecasalaborsa.it) -
Palazzo d'Accursio, Piazza Nettuno 3 si svolgerà **e-privacy 2018
_summer edition_**.

Il tema guida della XXIII edizione di e-privacy è:

##**Singolarità**
<h3><I>Come l'IoT, l'A.I., le fake news e le bolle informative ci obbligano a ripensare il concetto di privacy</I></h3>


![Biblioteca Salaborsa](https://upload.wikimedia.org/wikipedia/it/e/e7/Bsb_macrosegnaletica_16.jpg "Foto Roberto Ravaioli - licenza CC BY-NC-SA")


# Call for Papers

Non è la prima volta che si parla di fine della privacy; già nel 1999
Scott McNealy, fondatore di Sun Microsystems, aveva dichiarato, _"You
have zero privacy anyway. Get over it - Avete privacy zero, fatevene
una ragione"_.

Per fortuna la privacy, benché malmessa, è sopravissuta alle
dichiarazioni di McNealy ed e' arrivata ai giorni nostri.

Ma oggi molte situazioni e tecnologie lesive della privacy stanno
giungendo a maturazione contemporaneamente, creando una situazione
critica, anzi una vera e propria singolarità nella storia evolutiva
dei rapporti sociali che puo' portare davvero ad un azzeramento della
privacy.

Non semplicemente obbligarci a vivere una vita totalmente pubblica in
case di vetro, ma condizionare la nostra capacità di accedere ad
informazioni corrette secondo la nostra volontà.

Le tecnologie di Intelligenza Artificiale e di Deep Learning possono estrarre
informazioni ed effettuare inferenze, correlando moli enormi di dati ad un
livello impensabile fino a pochi anni fa, e giungendo a deduzioni di livello 
pari o superiore a quello di un analista umano. Gli algoritmi, davvero, sanno 
oggi più cose su di noi di quante ne conosciamo noi stessi.

L'Internet delle Cose sta popolando le nostre case ed i nostri corpi,
lo stuolo di sensori che gli oggetti dell'IoT contengono pompa
quantità crescenti di dati personali e sensibili nella Rete, senza che
più nessuno se ne preoccupi, nutrendo i voraci algoritmi, e presto le
voraci A.I, di Google, Amazon ed altri big e meno big data player.

Le fake news, su cui tanto hanno chiacchierato persone che dovrebbero
invece stare accuratamente zitte al riguardo, degenereranno presto in
vere e proprie azioni di guerra informativa (non informatica) in cui,
grazie alla possibilita' di generare in maniera automatica filmati ed
audio perfettamente falsificati, si potranno "combattere battaglie",
non nel cyberspazio ma proprio nell'infosfera stessa.

Per tutto questo, ed anche per tante altre ragioni che i relatori non
mancheranno di cogliere ed evidenziare, quest'anno e-privacy non ha un
vero e proprio tema guida da proporre.

Propone quindi una presa di coscienza collettiva della singolarità in
cui ci apprestiamo a vivere, ed un reciproco scambio di informazioni
su particolari aspetti di questa singolarità, e su soluzioni (se ne
esistono) per cercare di guidarne, limitarne o ridurne le conseguenze
negative.

Quindi il Convegno, accettando come sempre qualsiasi intervento di
interesse per la privacy, organizzerà sui temi dell'Internet delle
Cose, della I.A. e delle fake news/bolle informative tre tavole
rotonde che raccoglieranno i contributi omogenei a questi tre
argomenti, lasciando tuttavia adeguato spazio a tutti gli altri
interventi di qualità che verrannno proposti.


# Il convegno

Sin dal 2002 ad e-privacy si sono confrontate le tematiche di un mondo
sempre più digitale ed interconnesso, nel quale le possibilità di
comunicazione ed accesso alla conoscenza crescono continuamente, come
pure crescono le possibilità di tecnocontrollo degli individui sin nei
più intimi dettagli. 
L’approccio è interdisciplinare; dagli
specialisti in informatica ai legali che si occupano di nuove
tecnologie, dagli psicologi agli educatori, dagli operatori privati a
quanti operano nel settore pubblico ed istituzionale.

# Le proposte d'intervento

Il comitato organizzatore valuterà proposte in ambito tecnologico,
legale, istituzionale e giurisprudenziale, delle scienze sociali,
della filosofia, dell'informatica e dell'attivismo digitale, della
privacy, della non-discriminazione, della sorveglianza e dei
diritti civili digitali.
Verranno prese in considerazione anche proposte su temi diversi da
quello dell'edizione, purché di interesse e di attualità.

Le proposte dovranno contenere:

- Nome del relatore
- Eventuale associazione rappresentata
- Indirizzo di posta di riferimento
- Email e Recapito telefonico
- Titolo dell'intervento
- Durata prevista dell'intervento e dell'eventuale Q&A (30 o 45')
- Outline dell'intervento (circa 200-300 battute)
- Necessità di sussidi particolari oltre la videoproiezione
- Abstract con riferimenti (min 500 max 1500 battute)
- se disponibile alla pubblicazione del materiale sotto licenza libera
- se disponibile alla pubblicazione di registrazioni audio
- se disponibile alla pubblicazione di registrazioni video

Le proposte di intervento dovranno essere presentate utilizzando il
form disponibile in questa  [pagina](http://e-privacy.winstonsmith.org/e-privacy-XXIII-proposta.html)

Le proposte dovranno pervenire al comitato scientifico __entro il
termine ultimo del 27 aprile 2018__.

L'accettazione o meno delle proposte sarà **comunicata entro il 4
maggio 2018**.

Gli elaborati, slide o relazioni dell'intervento dovranno pervenire in
forma elettronica sul form online in seguito comunicato ai relatori.
**entro il 25 maggio 2018**.

Di seguito un elenco - non esaustivo - di argomenti pertinenti:

- Diritto alla Conoscenza e democrazie avanzate
- Diritti civili e politici dell’individuo: libertà di espressione, riservatezza ed anonimato;
- Profilazione, geotagging, biometria, riconoscimento facciale
- Tecnologie della liberazione per l’arricchimento della privacy, crittografia e comunicazione sicura.
- Impatto delle tecnologie di controllo e dell’anonimato sui diritti dei lavoratori e degli studenti.
- Evoluzione dei mercati di dati personali: data retention, analisi big-data, circolazione e rivendita
- Dati personali in rete: captatori, intercettazioni lecite ed illecite, anonimizzazione, ciclo di vita dei dati raccolti a fini d’investigazione criminale o di sorveglianza di polizia.
- Servizi digitali di Stato, informatizzazione obbligatoria, processo telematico.

# Gli interventi

Gli interventi saranno effettuati dal vivo e, con il consenso dei
 relatori, registrati in audio ed in video.

I relatori potranno utilizzare documenti, slide o filmati, e gli interventi
dovranno avere una durata compresa fra 15 e 45 minuti, incluso il tempo per
Q&A. 

Potranno essere proposti anche interventi in videoconferenza.

È apprezzata la disponibilità del relatore a concedere la pubblicazione del
materiale prodotto e delle riprese dell’intervento sotto licenza libera.

# L'Organizzazione

Al fine di mantenere la propria indipendenza, il convegno è, come
sempre, _a budget zero_.  I relatori ed i partecipanti dovranno
provvedere in proprio alle spese di viaggio e soggiorno.

Eventuali sponsorizzazioni di ditte, enti, gruppi o associazioni hanno
carattere non economico e sono intese come adesione morale ai temi ed
ai principi.

### Sede di e-privacy 2018 summer edition

La sede di e-privacy 2018 summer edition sarà la
 [Biblioteca Salaborsa](https://it.wikipedia.org/wiki/Biblioteca_Salaborsa)
 - Palazzo d'Accursio, Piazza Nettuno 3 .

<!-- ![La foto ]( http://web.jus.unipi.it/wp-content/uploads/2014/04/polo_piagge.jpg) -->

### Gli organizzatori

La manifestazione e’ organizzata da:

 - [HERMES](http://logioshermes.org/) \- Centro Studi Trasparenza e Diritti Umani Digitali.
 - [Progetto Winston Smith](http://pws.winstonsmith.org/) è un’associazione senza fini di lucro che si occupa della difesa del diritto alla privacy in Rete e fuori

e da altre organizzazioni, aziende ed associazioni.


### Contatti

Per contatti generali e per la
stampa: [eprivacy@winstonsmith.org](mailto:eprivacy@winstonsmith.org),
per i relatori
[cfp-eprivacy@winstonsmith.org](mailto:cfp-eprivacy@winstonsmith.org).

Maggiori informazioni saranno pubblicate sul sito del Convegno non appena
disponibili, all'indirizzo [e-privacy.winstonsmith.org](http://e-privacy.winstonsmith.org). 

**Vi aspettiamo**.



