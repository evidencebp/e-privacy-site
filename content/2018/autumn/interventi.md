Status: draft
Template: event
Title: I dati perduti — Processo al Cloud
Date: 2017-08-28 10:20
Category: 2017
lang: it
Num: XXII
Year: 2017
slug: e-privacy-XXII-interventi
City: Venezia
Where: Corte d'Assise<br/>Tribunale di Rialto
When: 13-14 Ottobre
Slogan: <i>"I popoli non dovrebbero temere i propri governi: sono i governi che dovrebbero temere i propri popoli."</i><br/><b>V (da John Basil Barnhill)</b>
Season: autunno
previd: 2017
prev: e-privacy-XXI
Organizzatori: pws,hermes
Collaboratori: bba
Sponsor: cgt,grusp,sikurezza.org,ush,sepel,puntoi,whistleblowingsolutions,comvilca,hackthewire
XPatrocini: comvilca
MediaPartner: infomedia, radioradicale

## <a name="talks"></a>Gli interventi

### <a name='agostini'></a> **Cloud computing: se lo conosci, lo apprezzi** di Yvette Agostini (CSA)

il cloud computing è un paradigma, non una panacea ne' tantomeno è un
comodo capo espiatorio per quelli che sono i più comuni errori di
progettazione in ambito informatico. Non verranno trattati i problemi
di privacy e/o utilizzo incauto dei servizi cloud da parte degli
utenti finali.

### <a name='delninno'></a>**Il Cloud come modalità di trasferimento internazionale dei dati personali: criticità tecniche, legali e organizzative e soluzioni pratiche alla luce del Regolamento Generale UE sulla protezione dei dati personali 679/2016** di Alessandro Del Ninno (Studio Legale Tonucci & Partners)

L’internazionalizzazione dei mercati e la globalizzazione degli
scenari tecnologici pongono nuove sfide alla protezione dei dati
personali di clienti, consumatori, cittadini. I servizi di cloud
computing, per le modalità della loro resa tecnica, rendono
difficilmente applicabile in pratica lo stesso concetto
giuridico-legale di “trasferimento all’estero di dati personali”: gli
stessi dati possono essere trasferiti verso server di differenti Paesi
in momenti diversi della stessa giornata. Quali le criticità e i
rischi? Quali le risposte tecniche, organizzative e legali che sono
state date dai legislatori e dalle Autorità privacy internazionali? La
relazione si prefigge di offrire – in un’ottica pratica – l’analisi
critica del quadro normativo di riferimento, dalla Comunicazione della
Commissione relativa alla strategie UE in materia di cloud computing,
alle Opinion del Gruppo dei Garanti UE sul cloud; dal parere dello
European Data Protection Supervisor sul cloud alla risoluzione in
materia della Conferenza internazionale delle Autorità di protezione
dati e privacy di Montevideo, fino alle regole del Regolamento UE
679/2016 sulla protezione dei dati personali.

### <a name='destefani'></a>**"Società del Controllo" e documentazione informatica: il problema della prova digitale** di Marco Alvise De Stefani (Synaptic)

E' noto che l'epoca attuale è dominata dalla tecnologia, che
costituisce l'infrastruttura delle relazioni sociali.

La comunicazione, peraltro sempre più pervasiva, avviene ormai per la
maggior parte attraverso strumenti tecnologici. Ciò non implica
soltanto la possibilità da parte di terzi - lo Stato, i provider,
altri soggetti - di manipolare il flusso informativo o di intervenire
esternamente sui contenuti, ma pone una sempre maggiore difficoltà
nella documentazione dei rapporti sociali. Se è vero che la
documentazione, infatti, è da sempre un elemento centrale nello
sviluppo della socialità umana - essa può essere intesa in senso ampio
come un'attività compiuta dall'uomo per rappresentare fatti o eventi
attraverso degli artefatti - e se è vero che nell'antichità questa
funzione era svolta anche in modo primitivo ma efficace - si pensi ai
monumenti, alle opere d'arte in generale o alla scrittura - oggi
tuttavia si assiste alla smaterializzazione dei supporti su cui tali
rappresentazioni sono fissate. I rapporti sociali sono documentati
essenzialmente attraverso tracce informatiche ed è complicato portare
a sostegno delle proprie rivendicazioni giuridiche le rappresentazioni
delle vicende umane che ne costituiscono il fondamento o che ne fanno
titolo (es: un’email, un messaggio WhatsApp, un SMS, un post su
Facebook).

Se si considera l'ambito specifico del diritto ed in particolare il
campo forense, si può osservare che le particolari caratteristiche
della prova digitale impongono specifiche cautele concernenti non
soltanto la fase di acquisizione bensì l’intero ciclo di utilizzo nel
processo e persino la sua archiviazione al termine del
giudizio. Spesso si sottovaluta che la prova digitale contiene
informazioni che riguardano non solo il “cosa facciamo” (evidenze
empiriche della nostra condotta come intercettazioni di comunicazioni,
coordinate GPS degli spostamenti, abitudini di consumo) ma anche il
“chi siamo” (tracce riproducibili di caratteri fisici come impronte
digitali, registrazioni vocali, immagini). E si sottovaluta il fatto
che tali informazioni sono facilmente manipolabili perché difficili da
archiviare in modo definivo.  Dal punto di vista operativo il problema
del “controllo” si pone come garanzia della funzionalità della prova
sia rispetto all’acquisizione che alla sua gestione. Nel primo
momento, infatti, la selezione del materiale da raccogliere deve
tenere conto di due esigenze contrapposte: il rispetto della
riservatezza dell’indagato, da una parte, e la necessità di verificare
una possibile contraffazione dei dati, dall’altra. In secondo luogo,
si prospetta l’opportunità di sottoporre i dati ad opportune misure di
sicurezza per limitare l’accesso a quelle figure individuate
dall’aspetto organizzativo e come strumento di gestione interna delle
informazioni.

Nel nostro contributo si sostiene la tesi che non si può pensare di
risolvere il problema della prova informatica semplicemente
digitalizzando le attuali procedure o adeguandole alle tecnologie
informatiche più recenti. Occorre superare l’attuale approccio, che si
può chiamare genericamente "analogico", con una visione "digitale"
in cui vi è sinergia tra la prova, le figure professionali che a vario
titolo dispongono della prova - e quindi la "controllano" - e le
regole che garantiscono i diritti dell’imputato nella dialettica tra
accusa e difesa. Ciò vale ancor di più se si considera che in ambienti
cloud gli utenti – e, nelle ipotesi più avanzate, anche chi fornisce
il servizio – non hanno accesso diretto ai calcolatori in cui sono
memorizzate le loro risorse. In questo senso il “controllo” è solo
apparente, anche per lo stesso provider.

Nel presente contributo si esaminano alcune possibili procedure per
l’acquisizione forense in ambienti cloud alla luce del quadro
normativo di riferimento in Unione Europea.

### <a name='epto'></a>**MindCloud! Chi controlla il caos?** di Epto (Tramaci.org)

L'informatica è “informazione automatica”, informazione che elabora e
si rielabora quando attraversa, è captata, è digitalizzata, da
qualunque cosa sia in grado di elaborarla, sia questo un computer, un
sistema in cloud oppure un cervelo umano.

La tecnologia è sempre più connessa alla nostra realtà. Siamo immersi
in un ambiente ricco di sistemi che raccolgono informazioni prodotte
dalle nostre attività.

Se considerassimo tutto, anche noi stessi, facenti parte di un sistema
in cloud oppure in grid computing, quale sarebbe la nostra prospettiva
per il futuro? Quali sono le minacce per la nostra privacy e la nostra
integrità?

Ma soprattutto, prendendo in considerazione la “teoria del caos”, come
il caos può essere controllato e da chi? Come il controllo del caos
sia come input che come output può influenzare i nostri comportamenti?

Proveremo ad ipotizzare ed analizzare alcuni di questi aspetti
cercando di individuare le problematiche che si conoscono di meno ma
che sono più diffuse.


### <a name='ferri'></a>**La Privacy è questione di carattere** di Edoardo Ferri (Studio Tecnico Ferri & Costantino)

La diffusione dell'implementazione da parte degli sviluppatori e
designer web dei font esterni(web-font) offerti, anche gratuitamente,
dalle principali multinazionali operanti nel settore dell'informatica
possono presentare dei rischi per la privacy degli utenti, così come
un'opportunità commerciale per i fornitori del servizio. L'utilizzo
dei caratteri esterni costituisce indubbio vantaggio in termini di
esperienza d'uso e programmazione software, tuttavia la soluzione
descritta può comportare la cessione inconsapevole e involontaria di
dati informatici.

### <a name='gallus'></a>**L' apocalisse zombie colpisce anche le condizioni di servizio del cloud (ma noi le accettiamo lo stesso)** di Giovanni Battista Gallus (Array - Nexa Center - Circolo dei Giuristi Telematici)

Amazon, nelle sue torrenziali condizioni di utilizzo, arriva a
regolare anche gli effetti di un apocalisse zombie (puntigliosamente
descritta) su alcune pattuizioni contrattuali. Ma nessuno se ne è
accorto, fino a poco tempo fa. Come nessuno, pur di usare il wi-fi, si
è preoccupato di cedere il proprio figlio primogenito durante un
esperimento condotto da F-Secure, che nelle condizioni aveva inserito
una "Herod Clause". Dato per assodato che nessuno si preoccupa delle
condizioni di servizio sull'utilizzo del cloud e che queste contengono
pattuizioni certamente vessatorie e unilaterali, non solo in cambio di
servizi "gratuiti" ma anche di quelli a pagamento, c'è ancora spazio
per la tutela dei cittadini e consumatori? Siamo destinati ad essere
perpetui prigionieri delle condizioni di servizio, affetti da sindrome
contrattuale di Stoccolma, o abbiamo ancora qualche speranza?

### <a name='giorio'></a>**Cloud o non cloud? Questo è il dilemma (almeno nella PA)** di Diego Giorio (SEPEL Editrice - Comune di Villanova Canavese)

Oggi si parla di cloud, cyberspazio, macchine virtuali come una volta
si parlava dell'etere, una sostanza immaginaria ed inafferabile, che
si supponeva producesse effetti senza poter essere perfettamente
compresa. In realtà non esiste il cloud, esistono HD fisici installati
e pagati da qualcuno, localizzati in qualche punto ben preciso del
pianeta. Non esistono macchine virtuali, esistono server gestiti in
luoghi ban identificabili da Società registrate e finalizzate al
profitto. Se questo concetto viene compreso, si può decidere di
utilizzare o meno questi servizi, ma in modo cosciente, massimizzando
i vantaggi e riducendo gli svantaggi. In particolare per le Pubbliche
Amministrazioni, che devono districarsi fra norme, esigenze di
bilancio, limiti tecnici e grandi raccolte di dati, spesso molto
sensibili, si tratta di una scelta delicata che deve essere ben
ponderata.

### <a name='gobbato'></a>**La Responsabilità Privacy nella Nuvola, tra genio e sregolatezza** di Monica Gobbato (Avvocato)

La Responsabilità Privacy nella Nuvola, tra genio e sregolatezza

L'intervento mira a esaminare le novità in tema di responsabilità
privacy per i fornitori di servizi cloud dopo l'entrata in vigore del
nuove Regolamento Europeo Privacy (REG UE 679/2016) e dopo il nuovo
obbligo della designazione del Data Protection Officer (DPO).

1. Il Data Protection Officer e il nuovo Responsabile Esterno del trattamento nel Cloud. Quando è obbligatorio il primo e quando è sufficiente il secondo.
2. Come si prefigura la responsabilità esterna nel cloud
3. Quando occorre verificare il nuovo livello di tutela dei dati nel cloud (localizzazione dei server, garanzia di confidenzialità, migrazione, assicurazione danni, portabilità dei dati, tempi di conservazione dei dati, la formazione, privacy by design e by default, ecc.).
4. Le novità a 5 anni dal Vademecum Privacy del Garante Italiano

### <a name='lamuscatella'></a>**I diritti (sui dati) perduti** di Donato La Muscatella (avvocato)

La costante crescita, diffusione e frammentazione dei nostri dati ha
portato indubbi vantaggi.  È oggi possibile, infatti, accedere
rapidamente ed in modo efficiente, da qualunque punto del globo, al
proprio patrimonio informativo, aumentando la produttività e, per
altro verso, diminuendo il rischio di perdere informazioni per
incidenti di sicurezza o mancanza di attenzione dell'utente. La
condivisione facile ed istantanea, poi, è ormai una realtà quotidiana.

Ma c'è un rovescio della medaglia.

Chi ha il controllo delle informazioni? Chi il potere su quei dati? 

Il talk affronterà, da un punto di vista giuridico ed operativo, le
problematiche derivanti dal rapporto tra Big Data e diritto
all'autodeterminazione informativa, alla luce dei più recenti sviluppi
del fenomeno.

### <a name='longo'></a>**Privacy e pubblica amministrazione. La nuova sfida.** di Valentina Longo ()


Quali sfide dovrà affrontare la pubblica amministrazione entro il
termine previsto per l’applicazione del Regolamento europeo? Un anno
prima di questa importante scadenza il Garante ha richiamato
l’attenzione delle amministrazioni sulla necessità di intraprendere
l’insieme delle azioni preliminari alla definitiva applicazione della
nuova disciplina. L’impatto organizzativo sarà forte, per questo sin
dal mese di giugno il Garante ha avviato una fase di interlocuzione
con i soggetti pubblici. Cultura, risorse dedicate e competenze,
questa è la strada da percorrere.

### <a name='pedrazzi'></a>**AL DI LA’ DELLE NUVOLE: IL CLOUD IN EUROPA TRA REGOLAZIONE E CONTRATTO** di Giorgio  Pedrazzi (Università degli studi di Brescia)

OUTLINE:
1.	Il Cloud “europeo” e la localizzazione dei dati
2.	Il quadro normativo attuale e le prospettive
3.	Il ruolo dell’autoregolamentazione e dei contratti 
4.	I codici di condotta e la questione della “data retention”

L’utilizzo del Cloud in Europa è in costante aumento e si moltiplicano
anche gli strumenti a disposizione per prevenire i rischi per la
sicurezza e la privacy degli utenti, siano essi consumatori, imprese o
enti pubblici. I rischi connessi al cloud sono legati alle violazioni
(data breach) e alla perdita dei dati, resi ancor meno trasparenti
dall’invisibilità delle infrastrutture tecnologiche che supportano il
cloud. Accanto alle risposte informatiche, il raggiungimento di
un’elevata protezione dei dati raccolti passa anche attraverso la
corretta applicazione di strumenti giuridici più o meno vincolanti. Il
quadro normativo muterà con l’applicazione della (GDPR General Data
Protection Regulation) che pone al centro la responsabilizzazione del
titolare del trattamento e del responsabile introduce nuovi diritti,
come la portabilità dei dati. Tra i nodi da sciogliere vi è senz’altro
la localizzazione dei dati: la strategia dell’Unione per
l’affermazione del Digital Single Market si va arricchendo, non senza
scossoni come per il caso francese del cloud “sovrano”. In
particolare, sotto il profilo del trasferimento dei dati anche al di
fuori dell’Unione Europea è necessario analizzare gli strumenti
giuridici come le BCR (Binding Corporate Rules) e le clausole standard
nei contratti e i Service Level Agreement (SLA). In tema di soft law
il ruolo dell’Analisi dei codici di condotta in ambito cloud, con
riferimento al codice elaborato per la Commissione dal Cloud Select
Industry Group (C-SIG), al parere del gruppo di lavoro europeo dei
garanti art. 29 incorporato nella versione di
maggio 2017. Parallelamente va preso in considerazione il codice di
condotta adottato dal CISPE (Cloud Infrastructure Services Providers
in Europe) nel gennaio di quest’anno. Tra i punti di particolare
interesse vi è la questione della data retention, ovvero della durata
in cui saranno conservati i dati presso il Provider dopo la cessazione
del servizio.


### <a name='scire'></a>**Tutela dell'Identità Digitale tra pubblico e privato** di Alberto Scire' (Tavella - Studio di Avvocati)

L'identità digitale di ciascun individuo, oggi, passa attraverso il
controllo dei dati personali su Internet, la loro circolazione, la
loro "detenzione", la loro cancellazione. Molti (e molto diversi) sono
gli strumenti disponibili in questa direzione: alcuni - a dire il
vero, i più diffusi - forniti da OTT di stampo (e regolazione)
americana; altri, di carattere prettamente pubblico e di
regolamentazione statale (SPID, con le sue gioie e i suoi dolori);
alcuni, ancora poco diffusi, passano attraverso iniziative private
mosse da intenti più o meno "sociali". L'analisi dei diversi approcci
pare interessante, per tentare di raggiungere i limiti della
legislazione attuale sulla scorta del GDPR e delle tecnologie
disponibili.

### <a name='senor'></a>**Le Procure nelle nuvole** di Carlo Blengino e Monica Senor ()

Ispezioni, perquisizioni e sequestri nell'infosfera.

Quali sono gli strumenti processuali che le Procure hanno a disposizione per cercare prove nel cloud? 
I tradizionali mezzi di ricerca della prova - ispezioni, perquisizioni, sequestri ed intercettazioni telematiche - sono strumenti di indagine ancora idonei nell’infosfera? 
Il transborder data access previsto dalla Convenzione di Budapest e l’art.234 bis del codice di procedura penale, introdotto nel 2015 in attuazione della Risoluzione 2178/2014 sulla lotta al terrorismo internazionale, sono misure in grado di superare i conflitti di giurisdizione nazionale?

### <a name='zugnaz'></a>**La privacy dell'anima** di Efrem Zugnaz (WebPrepping)

L’avvento del Cloud ha confermato i timori espressi sulla perdita di
privacy e di identità digitale e sta anche producendo un effetto
imprevisto: la perdita della Rete.  Ma cosa succede alla nostra anima?
gestire la privacy dei dati è già di per sè difficile, specialmente se
abbiamo più identità e dati diffusi nella rete. Perdere le identità
digitali significa perdere i dati, ma non solo, anche parte della
nostra anima. Piu' account od identità digitali sono da gestire, piu'
STRESS e piu' PERICOLI per la sicurezza vengono introdotti."
