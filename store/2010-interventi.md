Title: e-privacy 2010 - Deanonimizzazione e Censura - interventi
Date: 2010-04-03 10:20
Category: 2010
Tags: 2010, eprivacy
lang: it

_"La paranoia è una virtù." - Anonimo, 1984_

### Programma del Convegno

**venerdi 28 maggio**   
09:00 - 09:20 ----- _Registrazione partecipanti_   
09:20 - 09:30 ----- Saluto degli organizzatori - Leonardo Maccari   
09:30 - 10:00 - Deanonimizzazione: cos'e' e perche' nessuno ci aveva pensato prima - Marco A. Calamari   
10:00 - 10:45 - Airport Guantanamo - Alberto Cammozzo   
10:45 - 11:00 ----- _break_   
11:10 - 11:45 - Il Futuro della Privacy - Monica Gobbato   
11:45 - 12:30 - Rosencrantz, Guildenstern, Bayes e ????? sono morti, ovvero il falso positivo della lotta al terrorismo - Emmanuele Somma   
12:30 - 13:00 - Trattamento dei dati personali per ulteriore finalita': sfide alla privacy - Mario Viola de A.C., Danilo Doneda, Norberto Andrade   
13:00 - 14:30 ----- _pausa pranzo_   
14:30 - 15:15 - Surviving Your Phone: Protecting Mobile Communications With Tor - Marco Bonetti   
15:15 - 15:45 - Diritto all'oblio o oblio del diritto? - Guido Scorza   
15:45 - 16:00 --- _break_   
16:00 - 16:45 - Anti-Forensic: sono davvero un fuorilegge? - Alessio L.R. Pennasilico, Daniele Martini   
16:45 - 17:30 - Credible and Ubiquitous Anonymity (in inglese)  Carolyn Anhalt   
  
**sabato 29 maggio**   
09:30 - 10:00 - Behavioral privacy, ovvero quando i comportamenti rivelano molto di piu' di quanto si creda - Pierluigi Perri   
10:00 - 10:30 - Net or Not Neutrality - Giuseppe Augiero   
10:30 - 11:15 - Anopticon l'inversione del Panopticon - Epto   
11:15 - 11:30 ----- _break_   
  
11:30 - 12:30 - consegna ** [BBA Italia 2010](http://bba.winstonsmith.org)** \- **audio in formato mp3 della [ prima](./audio/013-bba.mp3) e [ seconda](./audio/017-bba2.mp3) parte. **   
  
12:30 - 13:00 - Mixminon.it: il ritorno - Giovanni Federighi \- Mixminion.it project   
13:00 - 14:30 ----- _pausa pranzo_   
14:30 - 15:00 - L'habeas data: da frontiera pionieristica del diritto a stazione di tappa - Monica A. Senor   
15:00 - 15:30 - L'AGCOM e i poteri di sorveglianza e monitoraggio degli ISP - Carlo Blengino   
15:30 - 16:15 - Anonimato di Stato - Andrea Rossetti   
16:15 - 16:30 ----- _break_   
16:30 - 17:15 - Uso e abuso della PGP web of trust: potenzialita' e rischi di un modello di fiducia semidecentralizzato - Tommaso Gagliardoni   
17:15 - 17:45 - Behavioral Advertising and Protection - Matteo G.P. Flora   
  


###  Abstract degli interventi 

**Marco A. Calamari** \- Progetto Winston Smith  
_Deanonimizzazione: cos'e' e perche' nessuno ci aveva pensato prima_ **  
slide in formato [ pdf](./atti/ep2010_calamari_deanonimizzazione.pdf), [ odp](./atti/ep2010_calamari_deanonimizzazione.odp), audio in formato [ mp3](./audio/001-marco_calamari.mp3).**   
Deanonimizzazione. Un esempio pratico. Cosa crolla nella 196/2003. Cosa cambia qualitativamente nella profilazione. Deanonimizzazione e paranoia: prospettive di qui a 5 anni.   
  
**Alberto Cammozzo**   
_Airport Guantanamo_ **  
slide in formato [ pdf](./atti/ep2010_cammozzo_airport_guantanamo.pdf), audio in formato [ mp3](./audio/002-alberto_cammozzo.mp3). **   
L'applicazione dei body scanner negli aeroporti puo' essere vista come un fatto isolato, come un'altra tecnologia piu' o meno efficace applicata alla sicurezza.   
Tuttavia e' possibile dare una diversa lettura alla crescente invasione della privacy da parte della sicurezza aeroportuale, alla quale poche voci si oppongono, e flebilmente. L'aeroporto e' un luogo di frontiera ove si sperimenta un potere cui i soggetti si sottopongono se non volentieri, almeno di buon grado, accettando, in nome della sicurezza e in cambio della liberta' di volare, compromessi consistenti. Una volta introdotti ed accettati negli aeroporti, e' lecito aspettarsi che questi processi di controllo verranno applicati anche fuori.   
Ma come e' possibile che nell'aeroporto avanzino senza inciampo pratiche cosi' lesive della privacy senza che nulla vi si opponga?   
Queste pagine cercano di rispondere a questa domanda legando tra loro piccoli e grandi stati di eccezione, quali i fatti ben piu' gravi della prigione di Guantanamo. Per quanto abissalmente distanti, Guantanamo e la sicurezza aeroportuale condividono non solo l'origine, per essere entrambe la risposta agli attentati terroristici del 2001, ma anche alcune tecniche di "governo meccanico degli uomini", o behaviour management, per cui un insieme di comportamenti di sottomissione (quali quelli impliciti nei body scanner) vengono fatti passare ed accolti come naturali, appropriati al contesto, parte dell'ambiente.   
  
**Monica Gobbato** \- Studio Gobbato  
_Il Futuro della Privacy_ **  
slide in formato [ pdf](./atti/ep2010_gobbato_futuro_privacy.pdf), audio in formato [ mp3](./audio/003-monica_gobbato.mp3).**   
Il Documento dei Garanti europei sul futuro della Privacy.  
L'introduzione di nuovi strumenti di risoluzione delle controversia.  
L'obbligo giuridico di "dimostrare" di aver adottato le misure di sicurezza.  
La notifica della violazione ai sensi della direttiva 136/2009.   
  
**Emmanuele Somma** \- Agora' Digitale  
_Rosencrantz, Guildenstern, Bayes e ??????? sono morti, ovvero il falso positivo della lotta al terrorismo_   
**audio in formato [ mp3](./audio/004-emmanuele_somma.mp3).**   
La statistica bayesiana gioca un ruolo molto importante nella selezione della conoscenza nel mare dei dati che vengono prodotti.  
Sempre piu' spesso questi dati sono utilizzati per l'analisi off-line o on-line di comportamenti potenzialmente delittuosi.  
Queste tecniche hanno dei limiti teorici e pratici notevoli e una loro applicazione non attenta rischia di 'costruire a tavolino' una grande quantita' di 'falsi positivi', e probabilmente nessun 'vero positivo'.  
I cittadini devono essere consapevoli che, nella stragrande maggioranza, quelle che sono presentate come evidenze scientifiche sono errori, puri e semplici errori, generati, consapevolmente o meno, dall'applicazione di metodi probabilistici. Il talk presenta con esempi molto semplici le idee che sono alla base della teoria bayesiana e alcuni casi emblematici di (cattiva) applicazione.   
  
**Mario Viola de Azevedo Cunha, Danilo Doneda, Norberto Andrade** \- Dipartimento di Giurisprudenza dell'Istituto Universitario Europeo di Firenze  
_Trattamento dei dati personali per ulteriore finalita': sfide alla privacy_ **  
slide in formato [ pdf](./atti/ep2010_andrade_trattamento_ulteriori_finalita.pdf). **   
Alcuni recenti sviluppi hanno richiamato l'attenzione su alcuni concetti fondamentali della protezioni dei dati e precisamente sulla sua tassonomia. La tendenza a considerare i dati anonimi o statistici come l'esatto contrario del dato personale e, di conseguenza, sottratti a codesta normativa, e' presente nella stragrande maggioranza delle leggi riguardanti la protezione di dati.  
La possibilita' di deanonimizzazione dei dati insieme alla grande offerta dei dati personali risultante dal Data Mining hanno non soltanto creato una nuova categoria - "Big Data", ma hanno anche cambiato l'approccio al concetto di dato anonimo o statistico, richiedendo il cambiamento della natura di alcuni degli strumenti e istituti ormai classici nella protezione dei dati.  
Ne consegue che, nuovi criteri devono guidare la utilizzazione dei dati, siano questi anonimi o meno, per finalita' altre da quelle originare. La divisioni binaria entro dati personali e dati anonimi viene meno nella riconsiderazione del concetto dei dati anonimi e dei suoi diversi profili normativi.  
In questo senso, il contributo si propone di identificare i piu' frequenti usi ulteriori dei dati personali, focalizzandosi sul settore privato, ed anche i criteri adottati delle autorita' europee per la protezione dei dati per valutare se un ulteriore uso sia legittimo. L'articolo sviluppera' anche una distinzione fra i dati personali e dati anonimi (compresi quelli per scopo statistico) con l'obiettivo di chiarire quando i dati possono veramente essere considerati anonimi e, di conseguenza, possono evitare l'incidenza della normativa sulla protezione dei dati personali.   
  
**Marco Bonetti** \- CutAway s.r.l.  
_Surviving Your Phone: Protecting Mobile Communications With Tor_   
**slide in formato [ pdf](./atti/ep2010_bonetti_surviving_your_phone.pdf), audio in formato [ mp3](./audio/006-bonetti.mp3).**   
L'utilizzo di Tor sui device piu' portabili e strani, quali difficolta' si incontrano, quali pericoli ci possono essere, che vantaggi porta.   
  
**Guido Scorza** \- Istituto per le politiche dell'innovazione  
_Diritto all'oblio o oblio del diritto?_   
**audio in formato [ mp3](./audio/007-scorza.mp3).**   
Si puo' ordinare per legge a Internet di dimenticare o, ancor meglio, di non aiutare a ricordare troppo a lungo? Ma soprattutto e' giusto ed auspicabile perseguire tale risultato?   
Sono queste le domande che, negli ultimi mesi, sociologi, storici, uomini di cultura e legislatori si pongono e pongono in maniera insistente, pretendendo, a volte, di disporre gia' della risposta. Diritto all'oblio dunque o oblio del diritto (alla privacy). L'importante forse non e' dare una risposta (ammesso che esista) universalmente valida per tutti gli uomini ed i cittadini ma porre e porsi il problema in modo maturo e consapevole.  
Parlando della Rete, scrive Hoog, nel suo libro: "Si tratta, prima di tutto, di creare un habeas corpus digitale. Fare su Internet nel XXI secolo lo stesso sforzo che i padri della democrazia moderna hanno fatto nel XVIII. Reindividuare un diritto all'intimita', una distinzione piu' chiara tra spazi pubblici e privati che Internet pone a rischio.  
L'oblio e' necessario, lontana da me - scrive Hoog - l'idea di organizzare un'amnesia collettiva ma e' indispensabile restituire ai cittadini un diritto alla propria storia su Internet. Se bisogna dedicare tutto il proprio tempo a nascondere il proprio passato e a scollegare cio' che i computer continuano a collegare in modo permanente, tutto cio' diventera' infernale.  
Diritto all'oblio dunque o oblio del diritto (alla privacy). L'importante forse non e' dare una risposta - ammesso che esista - universalmente valida per tutti gli uomini ed i cittadini ma porre e porsi il problema in modo maturo e consapevole.   
  
**Alessio L.R. Pennasilico aka mayhem, Daniele Martini** \- Alba S.T. s.r.l  
_Anti-Forensic: sono davvero un fuorilegge?_ **  
slide in formato [ pdf](./atti/ep2010_anti-forensic.pdf), audio in formato [ mp3](./audio/008-martini.mp3).**   
Anti-Forensic sono le tecniche e gli strumenti che dovrebbero utilizzare i criminali per nascondere i dati agli investigatori.   
Purtroppo tutto quel che viene catalogato come anti-forensic da alcuni viene considerato strumento di tutela della propria riservatezza... Insane elucubrazioni di un paranoico, da condividere con chi in sala vorra'... annuire!   
  
**Carolyn Anhalt** \- TorProject.org  
_Credible and Ubiquitous Anonymity_   
**slide in formato [ pdf](./atti/ep2010_anhalt_credible_and_ubiquitous_anonymity.pdf), audio in formato [ mp3](./audio/009-anhalt.mp3).**   
Using Tor daily: obstacles and perceptions of anonymity in social spaces on the internet.   
  
**Pierluigi Perri**  
_Behavioral privacy, ovvero quando i comportamenti rivelano molto di piu' di quanto si creda _   
**slide in formato [ pdf](./atti/ep2010_perri_behavioral_privacy.pdf), audio in formato [ mp3](./audio/010-perri.mp3).**   
Negli ultimi anni si sta assistendo a un progressivo interessamento, piu' che verso il dato personale in se', verso tutte quelle informazioni dalle quali e' possibile derivare informazioni personali su singoli individui o gruppi.   
Applicando tecniche di data mining, infatti, anche i comportamenti possono rivelare molti particolari che, qualora fossero richiesti direttamente all'interessato, questi probabilmente si rifiuterebbe di comunicare.   
Nel corso della relazione verranno quindi illustrati i vari problemi, soprattutto giuridici, che il ricorso a tali tecniche potrebbero comportare.   
  
**Giuseppe Augiero** \- Gulp - Gruppo Utenti Linux Pisa  
_Net or Not - Neutrality_ **  
slide in formato [ pdf](./atti/ep2010_augiero_net_or_not_neutrality.pdf), audio in formato [ mp3](./audio/011-augiero.mp3).**   
Tutti hanno lo stesso diritto all'accesso della rete Internet. Sono passati vent'anni dalla nascita del Web, il cui creatore Tim Berners-Lee non dovette chiedere il permesso a nessuno ne tantomeno ai padri di Internet (Cerf-Kahn) per far girare la "sua nuova applicazione", applicazione ormai diventata piattaforma universale in cui non si discrimina per particolare tipo di hardware o di software, di lingua o cultura.  
Eppure oggi esistono discriminazioni nell'accesso e nell'uso di Internet non solo dal punto di vista della qualita' del servizio ma anche dal punto di vista dei contenuti.   
La non neutralita' della rete puo' avere motivazioni politiche o economiche ma in tutti i casi porta a un rallentamento dello sviluppo (non solo tecnologico) di un paese.   
  
**Epto** \- Tramaci.org, progetto Anopticon  
_Anopticon l'inversione del Panopticon_   
**audio in formato [ mp3](./audio/012-epto.mp3).**   
Anopticon stato dell'arte. Cos'e' Anopticon.  
Analizzeremo assieme il Grande Fratello Veneziano schedato e denunciato dal progetto Anopticon. Ripercorreremo la costruzione dell'hardware urbano del Grande Fratello veneziano.   
  
**Giovanni Federighi** \- Mixminion.it project  
_Mixminon.it: il ritorno_ **  
slide in formato [ pdf](./atti/ep2010_federighi_mixminion.pdf), audio in formato [ mp3](./audio/014-federighi.mp3).**   
Verra' descritta sommariamente la situazione degli anonimizzatori del traffico email.   
E' giusto decidere di rivitalizzare un progetto di remailer - Mixminion - attualmente dormiente?   
Motivi, ideali e stato iniziale di una neonata scelta: la sua condivisione vi permettera' di affrontare l'ora di pranzo (e non solo) con piu'... consapevolezza! .   
  
**Monica A. Senor** \- Studio Legale Catalano Penalisti Associati  
_L'habeas data: da frontiera pionieristica del diritto a stazione di tappa_   
**slide in formato [ pdf](./atti/ep2010_senor_habeas_data.pdf), audio in formato [ mp3](./audio/015-senor.mp3).**   
Deanonimizzazione, identificazione biometrica e videosorveglianza mettono in pericolo i principi fondamentali del diritto alla protezione dei dati personali tanto che l'habeas data e' ormai da considerare strumento giuridico necessario ma non sufficiente ad offrire una tutela piena ai cittadini i quali, oggi, rischiano la compromissione delle loro liberta' fondamentali.   
  
**Carlo Blengino** \- Studio Legale Catalano Penalisti Associati  
_L'AGCOM e i poteri di sorveglianza e monitoraggio degli ISP_   
**audio in formato [ mp3](./audio/016-blengino.mp3).**   
I poteri dell'AGCOM sugli obblighi di monitoraggio e sorveglianza degli ISP tra protezione dei dati degli utenti e censura. Un difficile equilibrio che dalla legge istitutiva dell'Autorita' (L.249/97) sino al D.lvo 44/10 (c.d. Decreto Romani) ha coinvolto progressivamente le reti di comunicazione elettronica ed internet. Quali garanzie di compatibilita' con il quadro normativo comunitario?   
  
**Andrea Rossetti**  
_Anonimato di Stato_   
**\--- Intervento non avvenuto ---**   
Dopo aver brevemente illustrato il contenuto di alcuni documenti normativi europei in cui, almeno lessicalmente, la differenza sembra essere stata recepita, sostengo che il problema oggi non e' piu' tanto la difesa dei dati personali (che almeno giuridicamente e' compiuta, anche se spesso non efficace), ma la difesa della privacy dei singoli.  
Privacy che deve essere difesa da due distinti categorie di possibili violatori: i vicini e l'apparato dello Stato.   
Se da una parte la privacy nei confronti del vicino deve essere un'impegno di ciascuno, sosterro' la tesi che, invece, la privacy nei confronti dello Stato si puo' ottenere solo a condizione che si possa essere, quando lo si desidera, assolutamente anonimi durante le attivita' in rete; sosterro' che questo anonimato debba essere garantito dallo Stato stesso (come e' stato fatto, grazie alla legge Tremonti, per coloro che hanno riportato in Italia capitali dall'estero) e delineero' una possibile funzione attiva dell'Autorita' Garante di protezione dei dati personali in questa attivita' di garanzia.   
  
**Tommaso Gagliardoni**  
_Uso e abuso della PGP web of trust: potenzialita' e rischi di un modello di fiducia semidecentralizzato_ **  
slide in formato [ pdf](./atti/ep2010_gagliardoni_pgphack.pdf), audio in formato [ mp3](./audio/018-gagliardoni.mp3).**   
Descrizione del modello di fiducia "Web Of Trust" (WOT), sua implementazione in PGP/GPG, confronto con altri modelli di autenticazione, discussione su punti di forza, debolezze, potenzialita' e vaneggi deliranti su attacchi non-standard al modello e possibili evoluzioni.   
Tra i gia' purtroppo pochi che usano quotidianamente sistemi di protezione della confidenzialita' quali GPG/PGP, sono ancora meno coloro che fanno uso di una delle features piu' trascurate di questi strumenti: la web-of-trust (WOT).   
La tendenza generale e' infatti sempre piu' spesso quella di affidarsi a servizi di certificazione centralizzati di terze parti, piu' semplici da gestire forse, ma anche piu' vulnerabili. Il problema e' persino piu' generale di cosi': si sta dimenticando sempre di piu' la struttura profondamente "peer-to-peer" della Rete, e cosi' facendo ci si espone, e ci si esporra', a conseguenze sempre meno prevedibili e sempre meno piacevoli.   
Nemmeno la WOT di PGP/GPG e' pero' esente da rischi e vulnerabilita'.   
Scopo dell'intervento e' quello di analizzare dal punto di vista tecnico il problema dell'autenticazione personale online ed esaminare pro e contro dei vari sistemi moderni di autenticazione general purpose, con una particolare enfasi sul modello WOT, strumento decisamente troppo sottovalutato e che puo' offrire ancora enormi potenzialita'.   
  
**Matteo G.P. Flora** \- The Fool s.r.l.  
_Behavioral Advertising and Protection_   
**audio in formato [ mp3](./audio/019-flora.mp3).**   
Quando si parla di Behavioral Advertising si tocca una scienza al limite della fantascienza per moltissimi, che vedono l'incedere della nuova metodologia pubblicitaria come una tecnica appannaggio di poche Elite. Ma le tecnologie alla base e le implementazioni pratiche sono tutt'altro che complesse ed alla protata delle maggiori societa'.  
Attraverso l'utilizzo del Framework sviluppato da The Fool per la gestione di FoolDNS, il servizio di protezione dalla Profilazione Online, verranno mostrati casi d'uso e tecnologie alla base delle moderne tecniche di Profilazione.   
  


.

Questo sito ed i suoi contenuti sono distribuiti sotto la [Gnu General Public License 2.0](https://emmanuel.winstonsmith.info/cgi-bin/proxy/nph-proxy.cgi/111110A/http/www.gnu.org/licenses/gpl.html)
